speaker,text,wordCount
Ἀντιγόνη,ὦ κοινὸν αὐτάδελφον Ἰσμήνης κάρα ἆρ᾽ οἶσθ᾽ ὅ τι Ζεὺς τῶν ἀπ᾽ Οἰδίπου κακῶν ὁποῖον οὐχὶ νῷν ἔτι ζώσαιν τελεῖ οὐδὲν γὰρ οὔτ᾽ ἀλγεινὸν οὔτ᾽ ἄτης ἄτερ οὔτ᾽ αἰσχρὸν οὔτ᾽ ἄτιμόν ἐσθ᾽ ὁποῖον οὐ τῶν σῶν τε κἀμῶν οὐκ ὄπωπ᾽ ἐγὼ κακῶν καὶ νῦν τί τοῦτ᾽ αὖ φασι πανδήμῳ πόλει κήρυγμα θεῖναι τὸν στρατηγὸν ἀρτίως ἔχεις τι κεἰσήκουσας ἤ σε λανθάνει πρὸς τοὺς φίλους στείχοντα τῶν ἐχθρῶν κακά,68
Ἰσμήνη,ἐμοὶ μὲν οὐδεὶς μῦθος Ἀντιγόνη φίλων οὔθ᾽ ἡδὺς οὔτ᾽ ἀλγεινὸς ἵκετ᾽ ἐξ ὅτου δυοῖν ἀδελφοῖν ἐστερήθημεν δύο μιᾷ θανόντοιν ἡμέρᾳ διπλῇ χερί ἐπεὶ δὲ φροῦδός ἐστιν Ἀργείων στρατὸς ἐν νυκτὶ τῇ νῦν οὐδὲν οἶδ᾽ ὑπέρτερον οὔτ᾽ εὐτυχοῦσα μᾶλλον οὔτ᾽ ἀτωμένη,40
Ἀντιγόνη,ᾔδη καλῶς καί σ᾽ ἐκτὸς αὐλείων πυλῶν τοῦδ᾽ οὕνεκ᾽ ἐξέπεμπον ὡς μόνη κλύοις,13
Ἰσμήνη,τί δ᾽ ἔστι δηλοῖς γάρ τι καλχαίνουσ᾽ ἔπος,8
Ἀντιγόνη,οὐ γὰρ τάφου νῷν τὼ κασιγνήτω Κρέων τὸν μὲν προτίσας τὸν δ᾽ ἀτιμάσας ἔχει Ἐτεοκλέα μέν ὡς λέγουσι σὺν δίκης χρήσει δικαίᾳ καὶ νόμου κατὰ χθονὸς ἔκρυψε τοῖς ἔνερθεν ἔντιμον νεκροῖς τὸν δ᾽ ἀθλίως θανόντα Πολυνείκους νέκυν ἀστοῖσί φασιν ἐκκεκηρῦχθαι τὸ μὴ τάφῳ καλύψαι μηδὲ κωκῦσαί τινα ἐᾶν δ᾽ ἄκλαυτον ἄταφον οἰωνοῖς γλυκὺν θησαυρὸν εἰσορῶσι πρὸς χάριν βορᾶς τοιαῦτά φασι τὸν ἀγαθὸν Κρέοντα σοὶ κἀμοί λέγω γὰρ κἀμέ κηρύξαντ᾽ ἔχειν καὶ δεῦρο νεῖσθαι ταῦτα τοῖσι μὴ εἰδόσιν σαφῆ προκηρύξοντα καὶ τὸ πρᾶγμ᾽ ἄγειν οὐχ ὡς παρ᾽ οὐδέν ἀλλ᾽ ὃς ἂν τούτων τι δρᾷ φόνον προκεῖσθαι δημόλευστον ἐν πόλει οὕτως ἔχει σοι ταῦτα καὶ δείξεις τάχα εἴτ᾽ εὐγενὴς πέφυκας εἴτ᾽ ἐσθλῶν κακή,111
Ἰσμήνη,τί δ᾽ ὦ ταλαῖφρον εἰ τάδ᾽ ἐν τούτοις ἐγὼ λύουσ᾽ ἂν ἢ φάπτουσα προσθείμην πλέον,15
Ἀντιγόνη,εἰ ξυμπονήσεις καὶ ξυνεργάσει σκόπει,5
Ἰσμήνη,ποῖόν τι κινδύνευμα ποῦ γνώμης ποτ᾽ εἰ,7
Ἀντιγόνη,εἰ τὸν νεκρὸν ξὺν τῇδε κουφιεῖς χερί,7
Ἰσμήνη,ἢ γὰρ νοεῖς θάπτειν σφ᾽ ἀπόρρητον πόλει,7
Ἀντιγόνη,τὸν γοῦν ἐμὸν καὶ τὸν σόν ἢν σὺ μὴ θέλῃς ἀδελφόν οὐ γὰρ δὴ προδοῦσ᾽ ἁλώσομαι,16
Ἰσμήνη,ὦ σχετλία Κρέοντος ἀντειρηκότος,4
Ἀντιγόνη,ἀλλ᾽ οὐδὲν αὐτῷ τῶν ἐμῶν μ᾽ εἴργειν μέτα,8
Ἰσμήνη,οἴμοι φρόνησον ὦ κασιγνήτη πατὴρ ὡς νῷν ἀπεχθὴς δυσκλεής τ᾽ ἀπώλετο πρὸς αὐτοφώρων ἀμπλακημάτων διπλᾶς ὄψεις ἀράξας αὐτὸς αὐτουργῷ χερί ἔπειτα μήτηρ καὶ γυνή διπλοῦν ἔπος πλεκταῖσιν ἀρτάναισι λωβᾶται βίον τρίτον δ᾽ ἀδελφὼ δύο μίαν καθ᾽ ἡμέραν αὐτοκτονοῦντε τὼ ταλαιπώρω μόρον κοινὸν κατειργάσαντ᾽ ἐπαλλήλοιν χεροῖν νῦν δ᾽ αὖ μόνα δὴ νὼ λελειμμένα σκόπει ὅσῳ κάκιστ᾽ ὀλούμεθ᾽ εἰ νόμου βίᾳ ψῆφον τυράννων ἢ κράτη παρέξιμεν ἀλλ᾽ ἐννοεῖν χρὴ τοῦτο μὲν γυναῖχ᾽ ὅτι ἔφυμεν ὡς πρὸς ἄνδρας οὐ μαχουμένα ἔπειτα δ᾽ οὕνεκ᾽ ἀρχόμεσθ᾽ ἐκ κρεισσόνων καὶ ταῦτ᾽ ἀκούειν κἄτι τῶνδ᾽ ἀλγίονα ἐγὼ μὲν οὖν αἰτοῦσα τοὺς ὑπὸ χθονὸς ξύγγνοιαν ἴσχειν ὡς βιάζομαι τάδε τοῖς ἐν τέλει βεβῶσι πείσομαι τὸ γὰρ περισσὰ πράσσειν οὐκ ἔχει νοῦν οὐδένα,114
Ἀντιγόνη,οὔτ᾽ ἂν κελεύσαιμ᾽ οὔτ᾽ ἄν εἰ θέλοις ἔτι πράσσειν ἐμοῦ γ᾽ ἂν ἡδέως δρῴης μέτα ἀλλ᾽ ἴσθ᾽ ὁποῖά σοι δοκεῖ κεῖνον δ᾽ ἐγὼ θάψω καλόν μοι τοῦτο ποιούσῃ θανεῖν φίλη μετ᾽ αὐτοῦ κείσομαι φίλου μέτα ὅσια πανουργήσασ᾽ ἐπεὶ πλείων χρόνος ὃν δεῖ μ᾽ ἀρέσκειν τοῖς κάτω τῶν ἐνθάδε ἐκεῖ γὰρ αἰεὶ κείσομαι σοὶ δ᾽ εἰ δοκεῖ τὰ τῶν θεῶν ἔντιμ᾽ ἀτιμάσασ᾽ ἔχε,62
Ἰσμήνη,ἐγὼ μὲν οὐκ ἄτιμα ποιοῦμαι τὸ δὲ βίᾳ πολιτῶν δρᾶν ἔφυν ἀμήχανος,12
Ἀντιγόνη,σὺ μὲν τάδ᾽ ἂν προὔχοι᾽ ἐγὼ δὲ δὴ τάφον χώσουσ᾽ ἀδελφῷ φιλτάτῳ πορεύσομαι,13
Ἰσμήνη,οἴμοι ταλαίνης ὡς ὑπερδέδοικά σου,5
Ἀντιγόνη,μὴ μοῦ προτάρβει τὸν σὸν ἐξόρθου πότμον,7
Ἰσμήνη,ἀλλ᾽ οὖν προμηνύσῃς γε τοῦτο μηδενὶ τοὔργον κρυφῇ δὲ κεῦθε σὺν δ᾽ αὔτως ἐγώ,14
Ἀντιγόνη,οἴμοι καταύδα πολλὸν ἐχθίων ἔσει σιγῶσ᾽ ἐὰν μὴ πᾶσι κηρύξῃς τάδε,11
Ἰσμήνη,θερμὴν ἐπὶ ψυχροῖσι καρδίαν ἔχεις,5
Ἀντιγόνη,ἀλλ᾽ οἶδ᾽ ἀρέσκουσ᾽ οἷς μάλισθ᾽ ἁδεῖν με χρή,8
Ἰσμήνη,εἰ καὶ δυνήσει γ᾽ ἀλλ᾽ ἀμηχάνων ἐρᾷς,7
Ἀντιγόνη,οὐκοῦν ὅταν δὴ μὴ σθένω πεπαύσομαι,6
Ἰσμήνη,ἀρχὴν δὲ θηρᾶν οὐ πρέπει τἀμήχανα,6
Ἀντιγόνη,εἰ ταῦτα λέξεις ἐχθαρεῖ μὲν ἐξ ἐμοῦ ἐχθρὰ δὲ τῷ θανόντι προσκείσει δίκῃ ἀλλ᾽ ἔα με καὶ τὴν ἐξ ἐμοῦ δυσβουλίαν παθεῖν τὸ δεινὸν τοῦτο πείσομαι γὰρ οὐ τοσοῦτον οὐδὲν ὥστε μὴ οὐ καλῶς θανεῖν,35
Ἰσμήνη,ἀλλ᾽ εἰ δοκεῖ σοι στεῖχε τοῦτο δ᾽ ἴσθ᾽ ὅτι ἄνους μὲν ἔρχει τοῖς φίλοις δ᾽ ὀρθῶς φίλη,17
Χορός,ἀκτὶς ἀελίου τὸ κάλλιστον ἑπταπύλῳ φανὲν Θήβᾳ τῶν προτέρων φάος ἐφάνθης ποτ᾽ ὦ χρυσέας ἁμέρας βλέφαρον Διρκαίων ὑπὲρ ῥεέθρων μολοῦσα τὸν λεύκασπιν Ἀργόθεν ἐκβάντα φῶτα πανσαγίᾳ φυγάδα πρόδρομον ὀξυτέρῳ κινήσασα χαλινῷ,31
Χορός,ὃς ἐφ᾽ ἡμετέρᾳ γᾷ Πολυνείκους ἀρθεὶς νεικέων ἐξ ἀμφιλόγων ὀξέα κλάζων ἀετὸς εἰς γᾶν ὣς ὑπερέπτα λευκῆς χιόνος πτέρυγι στεγανός πολλῶν μεθ᾽ ὅπλων ξύν θ᾽ ἱπποκόμοις κορύθεσσιν,27
Χορός,ξύν θ᾽ ἱπποκόμοις κορύθεσσιν στὰς δ᾽ ὑπὲρ μελάθρων φονώσαισιν ἀμφιχανὼν κύκλῳ λόγχαις ἑπτάπυλον στόμα ἔβα πρίν ποθ᾽ ἁμετέρων αἱμάτων γένυσιν πλησθῆναί τε καὶ στεφάνωμα πύργων πευκάενθ᾽ Ἥφαιστον ἑλεῖν τοῖος ἀμφὶ νῶτ᾽ ἐτάθη πάταγος Ἄρεος ἀντιπάλῳ δυσχείρωμα δράκοντος,37
Χορός,Ζεὺς γὰρ μεγάλης γλώσσης κόμπους ὑπερεχθαίρει καὶ σφας ἐσιδὼν πολλῷ ῥεύματι προσνισσομένους χρυσοῦ καναχῆς ὑπεροπλίαις παλτῷ ῥιπτεῖ πυρὶ βαλβίδων ἐπ᾽ ἄκρων ἤδη νίκην ὁρμῶντ᾽ ἀλαλάξαι,25
Χορός,ἀντιτύπᾳ δ᾽ ἐπὶ γᾷ πέσε τανταλωθεὶς πυρφόρος ὃς τότε μαινομένᾳ ξὺν ὁρμᾷ βακχεύων ἐπέπνει ῥιπαῖς ἐχθίστων ἀνέμων εἶχε δ᾽ ἄλλᾳ τὰ μέν ἄλλα δ᾽ ἐπ᾽ ἄλλοις ἐπενώμα στυφελίζων μέγας Ἄρης δεξιόσειρος,31
Χορός,ἑπτὰ λοχαγοὶ γὰρ ἐφ᾽ ἑπτὰ πύλαις ταχθέντες ἴσοι πρὸς ἴσους ἔλιπον Ζηνὶ τροπαίῳ πάγχαλκα τέλη πλὴν τοῖν στυγεροῖν ὣ πατρὸς ἑνὸς μητρός τε μιᾶς φύντε καθ᾽ αὑτοῖν δικρατεῖς λόγχας στήσαντ᾽ ἔχετον κοινοῦ θανάτου μέρος ἄμφω,35
Χορός,ἀλλὰ γὰρ ἁ μεγαλώνυμος ἦλθε Νίκα τᾷ πολυαρμάτῳ ἀντιχαρεῖσα Θήβᾳ ἐκ μὲν δὴ πολέμων τῶν νῦν θέσθαι λησμοσύναν θεῶν δὲ ναοὺς χοροῖς παννυχίοις πάντας ἐπέλθωμεν ὁ Θήβας δ᾽ ἐλελίχθων Βάκχιος ἄρχοι,31
Χορός,ἀλλ᾽ ὅδε γὰρ δὴ βασιλεὺς χώρας Κρέων ὁ Μενοικέως ἄρχων νεοχμὸς νεαραῖσι θεῶν ἐπὶ συντυχίαις χωρεῖ τίνα δὴ μῆτιν ἐρέσσων ὅτι σύγκλητον τήνδε γερόντων προὔθετο λέσχην κοινῷ κηρύγματι πέμψας,29
Κρέων,ἄνδρες τὰ μὲν δὴ πόλεος ἀσφαλῶς θεοὶ πολλῷ σάλῳ σείσαντες ὤρθωσαν πάλιν ὑμᾶς δ᾽ ἐγὼ πομποῖσιν ἐκ πάντων δίχα ἔστειλ᾽ ἱκέσθαι τοῦτο μὲν τὰ Λαΐου σέβοντας εἰδὼς εὖ θρόνων ἀεὶ κράτη τοῦτ᾽ αὖθις ἡνίκ᾽ Οἰδίπους ὤρθου πόλιν κἀπεὶ διώλετ᾽ ἀμφὶ τοὺς κείνων ἔτι παῖδας μένοντας ἐμπέδοις φρονήμασιν ὅτ᾽ οὖν ἐκεῖνοι πρὸς διπλῆς μοίρας μίαν καθ᾽ ἡμέραν ὤλοντο παίσαντές τε καὶ πληγέντες αὐτόχειρι σὺν μιάσματι ἐγὼ κράτη δὴ πάντα καὶ θρόνους ἔχω γένους κατ᾽ ἀγχιστεῖα τῶν ὀλωλότων ἀμήχανον δὲ παντὸς ἀνδρὸς ἐκμαθεῖν ψυχήν τε καὶ φρόνημα καὶ γνώμην πρὶν ἂν ἀρχαῖς τε καὶ νόμοισιν ἐντριβὴς φανῇ ἐμοὶ γὰρ ὅστις πᾶσαν εὐθύνων πόλιν μὴ τῶν ἀρίστων ἅπτεται βουλευμάτων ἀλλ᾽ ἐκ φόβου του γλῶσσαν ἐγκλῄσας ἔχει κάκιστος εἶναι νῦν τε καὶ πάλαι δοκεῖ καὶ μεῖζον ὅστις ἀντὶ τῆς αὑτοῦ πάτρας φίλον νομίζει τοῦτον οὐδαμοῦ λέγω ἐγὼ γάρ ἴστω Ζεὺς ὁ πάνθ᾽ ὁρῶν ἀεί οὔτ᾽ ἂν σιωπήσαιμι τὴν ἄτην ὁρῶν στείχουσαν ἀστοῖς ἀντὶ τῆς σωτηρίας οὔτ᾽ ἂν φίλον ποτ᾽ ἄνδρα δυσμενῆ χθονὸς θείμην ἐμαυτῷ τοῦτο γιγνώσκων ὅτι ἥδ᾽ ἐστὶν ἡ σῴζουσα καὶ ταύτης ἔπι πλέοντες ὀρθῆς τοὺς φίλους ποιούμεθα τοιοῖσδ᾽ ἐγὼ νόμοισι τήνδ᾽ αὔξω πόλιν καὶ νῦν ἀδελφὰ τῶνδε κηρύξας ἔχω ἀστοῖσι παίδων τῶν ἀπ᾽ Οἰδίπου πέρι Ἐτεοκλέα μέν ὃς πόλεως ὑπερμαχῶν ὄλωλε τῆσδε πάντ᾽ ἀριστεύσας δόρει τάφῳ τε κρύψαι καὶ τὰ πάντ᾽ ἀφαγνίσαι ἃ τοῖς ἀρίστοις ἔρχεται κάτω νεκροῖς τὸν δ᾽ αὖ ξύναιμον τοῦδε Πολυνείκη λέγω ὃς γῆν πατρῴαν καὶ θεοὺς τοὺς ἐγγενεῖς φυγὰς κατελθὼν ἠθέλησε μὲν πυρὶ πρῆσαι κατ᾽ ἄκρας ἠθέλησε δ᾽ αἵματος κοινοῦ πάσασθαι τοὺς δὲ δουλώσας ἄγειν τοῦτον πόλει τῇδ᾽ ἐκκεκήρυκται τάφῳ μήτε κτερίζειν μήτε κωκῦσαί τινα ἐᾶν δ᾽ ἄθαπτον καὶ πρὸς οἰωνῶν δέμας καὶ πρὸς κυνῶν ἐδεστὸν αἰκισθέν τ᾽ ἰδεῖν τοιόνδ᾽ ἐμὸν φρόνημα κοὔποτ᾽ ἔκ γ᾽ ἐμοῦ τιμὴν προέξουσ᾽ οἱ κακοὶ τῶν ἐνδίκων ἀλλ᾽ ὅστις εὔνους τῇδε τῇ πόλει θανὼν καὶ ζῶν ὁμοίως ἐξ ἐμοῦ τιμήσεται,297
Χορός,σοὶ ταῦτ᾽ ἀρέσκει παῖ Μενοικέως Κρέον τὸν τῇδε δύσνουν κἀς τὸν εὐμενῆ πόλει νόμῳ δὲ χρῆσθαι παντί που πάρεστί σοι καὶ τῶν θανόντων χὠπόσοι ζῶμεν πέρι,26
Κρέων,ὡς ἂν σκοποὶ νῦν εἴτε τῶν εἰρημένων,7
Χορός,νεωτέρῳ τῳ τοῦτο βαστάζειν πρόθες,5
Κρέων,ἀλλ᾽ εἴσ᾽ ἑτοῖμοι τοῦ νεκροῦ γ᾽ ἐπίσκοποι,7
Χορός,τί δῆτ᾽ ἂν ἄλλο τοῦτ᾽ ἐπεντέλλοις ἔτι,7
Κρέων,τὸ μὴ πιχωρεῖν τοῖς ἀπιστοῦσιν τάδε,6
Χορός,οὔκ ἔστιν οὕτω μῶρος ὃς θανεῖν ἐρᾷ,7
Κρέων,καὶ μὴν ὁ μισθός γ᾽ οὗτος ἀλλ᾽ ὑπ᾽ ἐλπίδων ἄνδρας τὸ κέρδος πολλάκις διώλεσεν,14
Φύλαξ,ἄναξ ἐρῶ μὲν οὐχ ὅπως τάχους ὕπο δύσπνους ἱκάνω κοῦφον ἐξάρας πόδα πολλὰς γὰρ ἔσχον φροντίδων ἐπιστάσεις ὁδοῖς κυκλῶν ἐμαυτὸν εἰς ἀναστροφήν ψυχὴ γὰρ ηὔδα πολλά μοι μυθουμένη τάλας τί χωρεῖς οἷ μολὼν δώσεις δίκην τλήμων μενεῖς αὖ κεἰ τάδ᾽ εἴσεται Κρέων ἄλλου παρ᾽ ἀνδρός πῶς σὺ δῆτ᾽ οὐκ ἀλγύνει τοιαῦθ᾽ ἑλίσσων ἤνυτον σχολῇ βραδύς χοὔτως ὁδὸς βραχεῖα γίγνεται μακρά τέλος γε μέντοι δεῦρ᾽ ἐνίκησεν μολεῖν σοί κεἰ τὸ μηδὲν ἐξερῶ φράσω δ᾽ ὅμως τῆς ἐλπίδος γὰρ ἔρχομαι δεδραγμένος τὸ μὴ παθεῖν ἂν ἄλλο πλὴν τὸ μόρσιμον,87
Κρέων,τί δ᾽ ἐστὶν ἀνθ᾽ οὗ τήνδ᾽ ἔχεις ἀθυμίαν,8
Φύλαξ,φράσαι θέλω σοι πρῶτα τἀμαυτοῦ τὸ γὰρ πρᾶγμ᾽ οὔτ᾽ ἔδρασ᾽ οὔτ᾽ εἶδον ὅστις ἦν ὁ δρῶν οὐδ᾽ ἂν δικαίως ἐς κακὸν πέσοιμί τι,23
Κρέων,εὖ γε στοχάζει κἀποφάργνυσαι κύκλῳ τὸ πρᾶγμα δηλοῖς δ᾽ ὥς τι σημανῶν νέον,13
Φύλαξ,τὰ δεινὰ γάρ τοι προστίθησ᾽ ὄκνον πολύν,7
Κρέων,οὔκουν ἐρεῖς ποτ᾽ εἶτ᾽ ἀπαλλαχθεὶς ἄπει,6
Φύλαξ,καὶ δὴ λέγω σοι τὸν νεκρόν τις ἀρτίως θάψας βέβηκε κἀπὶ χρωτὶ διψίαν κόνιν παλύνας κἀφαγιστεύσας ἃ χρή,18
Κρέων,τί φής τίς ἀνδρῶν ἦν ὁ τολμήσας τάδε,8
Φύλαξ,οὐκ οἶδ᾽ ἐκεῖ γὰρ οὔτε του γενῇδος ἦν πλῆγμ᾽ οὐ δικέλλης ἐκβολή στύφλος δὲ γῆ καὶ χέρσος ἀρρὼξ οὐδ᾽ ἐπημαξευμένη τροχοῖσιν ἀλλ᾽ ἄσημος οὑργάτης τις ἦν ὅπως δ᾽ ὁ πρῶτος ἡμὶν ἡμεροσκόπος δείκνυσι πᾶσι θαῦμα δυσχερὲς παρῆν ὁ μὲν γὰρ ἠφάνιστο τυμβήρης μὲν οὔ λεπτὴ δ᾽ ἄγος φεύγοντος ὥς ἐπῆν κόνις σημεῖα δ᾽ οὔτε θηρὸς οὔτε του κυνῶν ἐλθόντος οὐ σπάσαντος ἐξεφαίνετο λόγοι δ᾽ ἐν ἀλλήλοισιν ἐρρόθουν κακοί φύλαξ ἐλέγχων φύλακα κἂν ἐγίγνετο πληγὴ τελευτῶσ᾽ οὐδ᾽ ὁ κωλύσων παρῆν εἷς γάρ τις ἦν ἕκαστος οὑξειργασμένος κοὐδεὶς ἐναργής ἀλλ᾽ ἔφευγε μὴ εἰδέναι ἦμεν δ᾽ ἑτοῖμοι καὶ μύδρους αἴρειν χεροῖν καὶ πῦρ διέρπειν καὶ θεοὺς ὁρκωμοτεῖν τὸ μήτε δρᾶσαι μήτε τῳ ξυνειδέναι τὸ πρᾶγμα βουλεύσαντι μηδ᾽ εἰργασμένῳ τέλος δ᾽ ὅτ᾽ οὐδὲν ἦν ἐρευνῶσιν πλέον λέγει τις εἷς ὃ πάντας ἐς πέδον κάρα νεῦσαι φόβῳ προὔτρεψεν οὐ γὰρ εἴχομεν οὔτ᾽ ἀντιφωνεῖν οὔθ᾽ ὅπως δρῶντες καλῶς πράξαιμεν ἦν δ᾽ ὁ μῦθος ὡς ἀνοιστέον σοὶ τοὔργον εἴη τοῦτο κοὐχὶ κρυπτέον καὶ ταῦτ᾽ ἐνίκα κἀμὲ τὸν δυσδαίμονα πάλος καθαιρεῖ τοῦτο τἀγαθὸν λαβεῖν πάρειμι δ᾽ ἄκων οὐχ ἑκοῦσιν οἶδ᾽ ὅτι στέργει γὰρ οὐδεὶς ἄγγελον κακῶν ἐπῶν,179
Χορός,ἄναξ ἐμοί τοί μή τι καὶ θεήλατον τοὔργον τόδ᾽ ἡ ξύννοια βουλεύει πάλαι,13
Κρέων,παῦσαι πρὶν ὀργῆς καὶ μὲ μεστῶσαι λέγων μὴ φευρεθῇς ἄνους τε καὶ γέρων ἅμα λέγεις γὰρ οὐκ ἀνεκτὰ δαίμονας λέγων πρόνοιαν ἴσχειν τοῦδε τοῦ νεκροῦ πέρι πότερον ὑπερτιμῶντες ὡς εὐεργέτην ἔκρυπτον αὐτόν ὅστις ἀμφικίονας ναοὺς πυρώσων ἦλθε κἀναθήματα καὶ γῆν ἐκείνων καὶ νόμους διασκεδῶν ἢ τοὺς κακοὺς τιμῶντας εἰσορᾷς θεούς οὔκ ἔστιν ἀλλὰ ταῦτα καὶ πάλαι πόλεως ἄνδρες μόλις φέροντες ἐρρόθουν ἐμοί κρυφῇ κάρα σείοντες οὐδ᾽ ὑπὸ ζυγῷ λόφον δικαίως εἶχον ὡς στέργειν ἐμέ ἐκ τῶνδε τούτους ἐξεπίσταμαι καλῶς παρηγμένους μισθοῖσιν εἰργάσθαι τάδε οὐδὲν γὰρ ἀνθρώποισιν οἷον ἄργυρος κακὸν νόμισμ᾽ ἔβλαστε τοῦτο καὶ πόλεις πορθεῖ τόδ᾽ ἄνδρας ἐξανίστησιν δόμων τόδ᾽ ἐκδιδάσκει καὶ παραλλάσσει φρένας χρηστὰς πρὸς αἰσχρὰ πράγματ᾽ ἵστασθαι βροτῶν πανουργίας δ᾽ ἔδειξεν ἀνθρώποις ἔχειν καὶ παντὸς ἔργου δυσσέβειαν εἰδέναι ὅσοι δὲ μισθαρνοῦντες ἤνυσαν τάδε χρόνῳ ποτ᾽ ἐξέπραξαν ὡς δοῦναι δίκην ἀλλ᾽ εἴπερ ἴσχει Ζεὺς ἔτ᾽ ἐξ ἐμοῦ σέβας εὖ τοῦτ᾽ ἐπίστασ᾽ ὅρκιος δέ σοι λέγω εἰ μὴ τὸν αὐτόχειρα τοῦδε τοῦ τάφου εὑρόντες ἐκφανεῖτ᾽ ἐς ὀφθαλμοὺς ἐμούς οὐχ ὑμὶν Ἅιδης μοῦνος ἀρκέσει πρὶν ἂν ζῶντες κρεμαστοὶ τήνδε δηλώσηθ᾽ ὕβριν ἵν᾽ εἰδότες τὸ κέρδος ἔνθεν οἰστέον τὸ λοιπὸν ἁρπάζητε καὶ μάθηθ᾽ ὅτι οὐκ ἐξ ἅπαντος δεῖ τὸ κερδαίνειν φιλεῖν ἐκ τῶν γὰρ αἰσχρῶν λημμάτων τοὺς πλείονας ἀτωμένους ἴδοις ἂν ἢ σεσωσμένους,201
Φύλαξ,εἰπεῖν τι δώσεις ἢ στραφεὶς οὕτως ἴω,7
Κρέων,οὐκ οἶσθα καὶ νῦν ὡς ἀνιαρῶς λέγεις,7
Φύλαξ,ἐν τοῖσιν ὠσὶν ἢ πὶ τῇ ψυχῇ δάκνει,8
Κρέων,τί δὲ ῥυθμίζεις τὴν ἐμὴν λύπην ὅπου,7
Φύλαξ,ὁ δρῶν σ᾽ ἀνιᾷ τὰς φρένας τὰ δ᾽ ὦτ᾽ ἐγώ,10
Κρέων,οἴμ᾽ ὡς λάλημα δῆλον ἐκπεφυκὸς εἶ,6
Φύλαξ,οὔκουν τό γ᾽ ἔργον τοῦτο ποιήσας ποτέ,7
Κρέων,καὶ ταῦτ᾽ ἐπ᾽ ἀργύρῳ γε τὴν ψυχὴν προδούς,8
Φύλαξ,φεῦ ἦ δεινὸν ᾧ δοκῇ γε καὶ ψευδῆ δοκεῖν,9
Κρέων,κόμψευέ νυν τὴν δόξαν εἰ δὲ ταῦτα μὴ φανεῖτέ μοι τοὺς δρῶντας ἐξερεῖθ᾽ ὅτι τὰ δειλὰ κέρδη πημονὰς ἐργάζεται,19
Φύλαξ,ἀλλ᾽ εὑρεθείη μὲν μάλιστ᾽ ἐὰν δέ τοι ληφθῇ τε καὶ μή τοῦτο γὰρ τύχη κρινεῖ οὐκ ἔσθ᾽ ὅπως ὄψει σὺ δεῦρ᾽ ἐλθόντα με καὶ νῦν γὰρ ἐκτὸς ἐλπίδος γνώμης τ᾽ ἐμῆς σωθεὶς ὀφείλω τοῖς θεοῖς πολλὴν χάριν,37
Χορός,πολλὰ τὰ δεινὰ κοὐδὲν ἀνθρώπου δεινότερον πέλει τοῦτο καὶ πολιοῦ πέραν πόντου χειμερίῳ νότῳ χωρεῖ περιβρυχίοισιν περῶν ὑπ᾽ οἴδμασιν θεῶν τε τὰν ὑπερτάταν Γᾶν ἄφθιτον ἀκαμάταν ἀποτρύεται ἰλλομένων ἀρότρων ἔτος εἰς ἔτος ἱππείῳ γένει πολεύων,35
Χορός,κουφονόων τε φῦλον ὀρνίθων ἀμφιβαλὼν ἄγει καὶ θηρῶν ἀγρίων ἔθνη πόντου τ᾽ εἰναλίαν φύσιν σπείραισι δικτυοκλώστοις περιφραδὴς ἀνήρ κρατεῖ δὲ μηχαναῖς ἀγραύλου θηρὸς ὀρεσσιβάτα λασιαύχενά θ᾽ ἵππον ὀχμάζεται ἀμφὶ λόφον ζυγῶν οὔρειόν τ᾽ ἀκμῆτα ταῦρον,35
Χορός,καὶ φθέγμα καὶ ἀνεμόεν φρόνημα καὶ ἀστυνόμους ὀργὰς ἐδιδάξατο καὶ δυσαύλων πάγων ὑπαίθρεια καὶ δύσομβρα φεύγειν βέλη παντοπόρος ἄπορος ἐπ᾽ οὐδὲν ἔρχεται τὸ μέλλον Ἅιδα μόνον φεῦξιν οὐκ ἐπάξεται νόσων δ᾽ ἀμηχάνων φυγὰς ξυμπέφρασται,34
Χορός,σοφόν τι τὸ μηχανόεν τέχνας ὑπὲρ ἐλπίδ᾽ ἔχων τοτὲ μὲν κακόν ἄλλοτ᾽ ἐπ᾽ ἐσθλὸν ἕρπει νόμους γεραίρων χθονὸς θεῶν τ᾽ ἔνορκον δίκαν ὑψίπολις ἄπολις ὅτῳ τὸ μὴ καλὸν ξύνεστι τόλμας χάριν μήτ᾽ ἐμοὶ παρέστιος γένοιτο μήτ᾽ ἴσον φρονῶν ὃς τάδ᾽ ἔρδει,41
Χορός,ἐς δαιμόνιον τέρας ἀμφινοῶ τόδε πῶς εἰδὼς ἀντιλογήσω τήνδ᾽ οὐκ εἶναι παῖδ᾽ Ἀντιγόνην ὦ δύστηνος καὶ δυστήνου πατρὸς Οἰδιπόδα τί ποτ᾽ οὐ δή που σέ γ᾽ ἀπιστοῦσαν τοῖς βασιλείοισιν ἄγουσι νόμοις καὶ ἐν ἀφροσύνῃ καθελόντες,35
Φύλαξ,ἥδ᾽ ἔστ᾽ ἐκείνη τοὔργον ἡ ξειργασμένη τήνδ᾽ εἵλομεν θάπτουσαν ἀλλὰ ποῦ Κρέων,12
Χορός,ὅδ᾽ ἐκ δόμων ἄψορρος εἰς δέον περᾷ,7
Κρέων,τί δ᾽ ἔστι ποίᾳ ξύμμετρος προὔβην τύχῃ,7
Φύλαξ,ἄναξ βροτοῖσιν οὐδέν ἔστ᾽ ἀπώμοτον ψεύδει γὰρ ἡ πίνοια τὴν γνώμην ἐπεὶ σχολῇ ποθ᾽ ἥξειν δεῦρ᾽ ἂν ἐξηύχουν ἐγὼ ταῖς σαῖς ἀπειλαῖς αἷς ἐχειμάσθην τότε ἀλλ᾽ ἡ γὰρ ἐκτὸς καὶ παρ᾽ ἐλπίδας χαρὰ ἔοικεν ἄλλῃ μῆκος οὐδὲν ἡδονῇ ἥκω δι᾽ ὅρκων καίπερ ὢν ἀπώμοτος κόρην ἄγων τήνδ᾽ ἣ καθῃρέθη τάφον κοσμοῦσα κλῆρος ἐνθάδ᾽ οὐκ ἐπάλλετο ἀλλ᾽ ἔστ᾽ ἐμὸν θοὔρμαιον οὐκ ἄλλου τόδε καὶ νῦν ἄναξ τήνδ᾽ αὐτός ὡς θέλεις λαβὼν καὶ κρῖνε κἀξέλεγχ᾽ ἐγὼ δ᾽ ἐλεύθερος δίκαιός εἰμι τῶνδ᾽ ἀπηλλάχθαι κακῶν,81
Κρέων,ἄγεις δὲ τήνδε τῷ τρόπῳ πόθεν λαβών,7
Φύλαξ,αὕτη τὸν ἄνδρ᾽ ἔθαπτε πάντ᾽ ἐπίστασαι,6
Κρέων,ἦ καὶ ξυνίης καὶ λέγεις ὀρθῶς ἃ φῄς,8
Φύλαξ,ταύτην γ᾽ ἰδὼν θάπτουσαν ὃν σὺ τὸν νεκρὸν ἀπεῖπας ἆρ᾽ ἔνδηλα καὶ σαφῆ λέγω,14
Κρέων,καὶ πῶς ὁρᾶται κἀπίληπτος ᾑρέθη,5
Φύλαξ,τοιοῦτον ἦν τὸ πρᾶγμ᾽ ὅπως γὰρ ἥκομεν πρὸς σοῦ τὰ δείν᾽ ἐκεῖν᾽ ἐπηπειλημένοι πᾶσαν κόνιν σήραντες ἣ κατεῖχε τὸν νέκυν μυδῶν τε σῶμα γυμνώσαντες εὖ καθήμεθ᾽ ἄκρων ἐκ πάγων ὑπήνεμοι ὀσμὴν ἀπ᾽ αὐτοῦ μὴ βάλοι πεφευγότες ἐγερτὶ κινῶν ἄνδρ᾽ ἀνὴρ ἐπιρρόθοις κακοῖσιν εἴ τις τοῦδ᾽ ἀκηδήσοι πόνου χρόνον τάδ᾽ ἦν τοσοῦτον ἔστ᾽ ἐν αἰθέρι μέσῳ κατέστη λαμπρὸς ἡλίου κύκλος καὶ καῦμ᾽ ἔθαλπε καὶ τότ᾽ ἐξαίφνης χθονὸς τυφὼς ἀείρας σκηπτόν οὐράνιον ἄχος πίμπλησι πεδίον πᾶσαν αἰκίζων φόβην ὕλης πεδιάδος ἐν δ᾽ ἐμεστώθη μέγας αἰθήρ μύσαντες δ᾽ εἴχομεν θείαν νόσον καὶ τοῦδ᾽ ἀπαλλαγέντος ἐν χρόνῳ μακρῷ ἡ παῖς ὁρᾶται κἀνακωκύει πικρᾶς ὄρνιθος ὀξὺν φθόγγον ἐς ὅταν κενῆς εὐνῆς νεοσσῶν ὀρφανὸν βλέψῃ λέχος οὕτω δὲ χαὔτη ψιλὸν ὡς ὁρᾷ νέκυν γόοισιν ἐξῴμωξεν ἐκ δ᾽ ἀρὰς κακὰς ἠρᾶτο τοῖσι τοὔργον ἐξειργασμένοις καὶ χερσὶν εὐθὺς διψίαν φέρει κόνιν ἔκ τ᾽ εὐκροτήτου χαλκέας ἄρδην πρόχου χοαῖσι τρισπόνδοισι τὸν νέκυν στέφει χἠμεῖς ἰδόντες ἱέμεσθα σὺν δέ νιν θηρώμεθ᾽ εὐθὺς οὐδὲν ἐκπεπληγμένην καὶ τάς τε πρόσθεν τάς τε νῦν ἠλέγχομεν πράξεις ἄπαρνος δ᾽ οὐδενὸς καθίστατο ἅμ᾽ ἡδέως ἔμοιγε κἀλγεινῶς ἅμα τὸ μὲν γὰρ αὐτὸν ἐκ κακῶν πεφευγέναι ἥδιστον ἐς κακὸν δὲ τοὺς φίλους ἄγειν ἀλγεινόν ἀλλὰ πάντα ταῦθ᾽ ἥσσω λαβεῖν ἐμοὶ πέφυκε τῆς ἐμῆς σωτηρίας,197
Κρέων,σὲ δή σὲ τὴν νεύουσαν εἰς πέδον κάρα φὴς ἢ καταρνεῖ μὴ δεδρακέναι τάδε,14
Ἀντιγόνη,καὶ φημὶ δρᾶσαι κοὐκ ἀπαρνοῦμαι τὸ μή,7
Κρέων,σὺ μὲν κομίζοις ἂν σεαυτὸν ᾖ θέλεις ἔξω βαρείας αἰτίας ἐλεύθερον σὺ δ᾽ εἰπέ μοι μὴ μῆκος ἀλλὰ συντόμως ᾔδησθα κηρυχθέντα μὴ πράσσειν τάδε,24
Ἀντιγόνη,ᾔδη τί δ᾽ οὐκ ἔμελλον ἐμφανῆ γὰρ ἦν,8
Κρέων,καὶ δῆτ᾽ ἐτόλμας τούσδ᾽ ὑπερβαίνειν νόμους,6
Ἀντιγόνη,οὐ γάρ τί μοι Ζεὺς ἦν ὁ κηρύξας τάδε οὐδ᾽ ἡ ξύνοικος τῶν κάτω θεῶν Δίκη τοιούσδ᾽ ἐν ἀνθρώποισιν ὥρισεν νόμους οὐδὲ σθένειν τοσοῦτον ᾠόμην τὰ σὰ κηρύγμαθ᾽ ὥστ᾽ ἄγραπτα κἀσφαλῆ θεῶν νόμιμα δύνασθαι θνητὸν ὄνθ᾽ ὑπερδραμεῖν οὐ γάρ τι νῦν γε κἀχθές ἀλλ᾽ ἀεί ποτε ζῇ ταῦτα κοὐδεὶς οἶδεν ἐξ ὅτου φάνη τούτων ἐγὼ οὐκ ἔμελλον ἀνδρὸς οὐδενὸς φρόνημα δείσασ᾽ ἐν θεοῖσι τὴν δίκην δώσειν θανουμένη γὰρ ἐξῄδη τί δ᾽ οὔ κεἰ μὴ σὺ προὐκήρυξας εἰ δὲ τοῦ χρόνου πρόσθεν θανοῦμαι κέρδος αὔτ᾽ ἐγὼ λέγω ὅστις γὰρ ἐν πολλοῖσιν ὡς ἐγὼ κακοῖς ζῇ πῶς ὅδ᾽ Οὐχὶ κατθανὼν κέρδος φέρει οὕτως ἔμοιγε τοῦδε τοῦ μόρου τυχεῖν παρ᾽ οὐδὲν ἄλγος ἀλλ᾽ ἄν εἰ τὸν ἐξ ἐμῆς μητρὸς θανόντ᾽ ἄθαπτον ἠνσχόμην νέκυν κείνοις ἂν ἤλγουν τοῖσδε δ᾽ οὐκ ἀλγύνομαι σοὶ δ᾽ εἰ δοκῶ νῦν μῶρα δρῶσα τυγχάνειν σχεδόν τι μώρῳ μωρίαν ὀφλισκάνω,140
Χορός,δηλοῖ τὸ γέννημ᾽ ὠμὸν ἐξ ὠμοῦ πατρὸς τῆς παιδός εἴκειν δ᾽ οὐκ ἐπίσταται κακοῖς,14
Κρέων,ἀλλ᾽ ἴσθι τοι τὰ σκλήρ᾽ ἄγαν φρονήματα πίπτειν μάλιστα καὶ τὸν ἐγκρατέστατον σίδηρον ὀπτὸν ἐκ πυρὸς περισκελῆ θραυσθέντα καὶ ῥαγέντα πλεῖστ᾽ ἂν εἰσίδοις σμικρῷ χαλινῷ δ᾽ οἶδα τοὺς θυμουμένους ἵππους καταρτυθέντας οὐ γὰρ ἐκπέλει φρονεῖν μέγ᾽ ὅστις δοῦλός ἐστι τῶν πέλας αὕτη δ᾽ ὑβρίζειν μὲν τότ᾽ ἐξηπίστατο νόμους ὑπερβαίνουσα τοὺς προκειμένους ὕβρις δ᾽ ἐπεὶ δέδρακεν ἥδε δευτέρα τούτοις ἐπαυχεῖν καὶ δεδρακυῖαν γελᾶν ἦ νῦν ἐγὼ μὲν οὐκ ἀνήρ αὕτη δ᾽ ἀνήρ εἰ ταῦτ᾽ ἀνατὶ τῇδε κείσεται κράτη ἀλλ᾽ εἴτ᾽ ἀδελφῆς εἴθ᾽ ὁμαιμονεστέρα τοῦ παντὸς ἡμῖν Ζηνὸς ἑρκείου κυρεῖ αὐτή τε χἠ ξύναιμος οὐκ ἀλύξετον μόρου κακίστου καὶ γὰρ οὖν κείνην ἴσον ἐπαιτιῶμαι τοῦδε βουλεῦσαι τάφου καί νιν καλεῖτ᾽ ἔσω γὰρ εἶδον ἀρτίως λυσσῶσαν αὐτὴν οὐδ᾽ ἐπήβολον φρενῶν φιλεῖ δ᾽ ὁ θυμὸς πρόσθεν ᾑρῆσθαι κλοπεὺς τῶν μηδὲν ὀρθῶς ἐν σκότῳ τεχνωμένων μισῶ γε μέντοι χὤταν ἐν κακοῖσί τις ἁλοὺς ἔπειτα τοῦτο καλλύνειν θέλῃ,142
Ἀντιγόνη,θέλεις τι μεῖζον ἢ κατακτεῖναί μ᾽ ἑλών,7
Κρέων,ἐγὼ μὲν οὐδέν τοῦτ᾽ ἔχων ἅπαντ᾽ ἔχω,7
Ἀντιγόνη,τί δῆτα μέλλεις ὡς ἐμοὶ τῶν σῶν λόγων ἀρεστὸν οὐδὲν μηδ᾽ ἀρεσθείη ποτέ οὕτω δὲ καὶ σοὶ τἄμ᾽ ἀφανδάνοντ᾽ ἔφυ καίτοι πόθεν κλέος γ᾽ ἂν εὐκλεέστερον κατέσχον ἢ τὸν αὐτάδελφον ἐν τάφῳ τιθεῖσα τούτοις τοῦτο πᾶσιν ἁνδάνειν λέγοιτ᾽ ἄν εἰ μὴ γλῶσσαν ἐγκλῄοι φόβος ἀλλ᾽ ἡ τυραννὶς πολλά τ᾽ ἄλλ᾽ εὐδαιμονεῖ κἄξεστιν αὐτῇ δρᾶν λέγειν θ᾽ ἃ βούλεται,58
Κρέων,σὺ τοῦτο μούνη τῶνδε Καδμείων ὁρᾷς,6
Ἀντιγόνη,ὁρῶσι χοὖτοι σοὶ δ᾽ ὑπίλλουσιν στόμα,6
Κρέων,σὺ δ᾽ οὐκ ἐπαιδεῖ τῶνδε χωρὶς εἰ φρονεῖς,8
Ἀντιγόνη,οὐδὲν γὰρ αἰσχρὸν τοὺς ὁμοσπλάγχνους σέβειν,6
Κρέων,οὔκουν ὅμαιμος χὠ καταντίον θανών,5
Ἀντιγόνη,ὅμαιμος ἐκ μιᾶς τε καὶ ταὐτοῦ πατρός,7
Κρέων,πῶς δῆτ᾽ ἐκείνῳ δυσσεβῆ τιμᾷς χάριν,6
Ἀντιγόνη,οὐ μαρτυρήσει ταῦθ᾽ ὁ κατθανὼν νέκυς,6
Κρέων,εἴ τοί σφε τιμᾷς ἐξ ἴσου τῷ δυσσεβεῖ,8
Ἀντιγόνη,οὐ γάρ τι δοῦλος ἀλλ᾽ ἀδελφὸς ὤλετο,7
Κρέων,πορθῶν δὲ τήνδε γῆν ὁ δ᾽ ἀντιστὰς ὕπερ,8
Ἀντιγόνη,ὁμῶς ὅ γ᾽ Ἅιδης τοὺς νόμους τούτους ποθεῖ,8
Κρέων,ἀλλ᾽ οὐχ ὁ χρηστὸς τῷ κακῷ λαχεῖν ἴσος,8
Ἀντιγόνη,τίς οἶδεν εἰ κάτωθεν εὐαγῆ τάδε,6
Κρέων,οὔτοι ποθ᾽ οὑχθρός οὐδ᾽ ὅταν θάνῃ φίλος,7
Ἀντιγόνη,οὔτοι συνέχθειν ἀλλὰ συμφιλεῖν ἔφυν,5
Κρέων,κάτω νυν ἐλθοῦσ᾽ εἰ φιλητέον φίλει κείνους ἐμοῦ δὲ ζῶντος οὐκ ἄρξει γυνή,13
Χορός,καὶ μὴν πρὸ πυλῶν ἥδ᾽ Ἰσμήνη φιλάδελφα κάτω δάκρυ᾽ εἰβομένη νεφέλη δ᾽ ὀφρύων ὕπερ αἱματόεν ῥέθος αἰσχύνει τέγγουσ᾽ εὐῶπα παρειάν,20
Κρέων,σὺ δ᾽ ἣ κατ᾽ οἴκους ὡς ἔχιδν᾽ ὑφειμένη λήθουσά μ᾽ ἐξέπινες οὐδ᾽ ἐμάνθανον τρέφων δύ᾽ ἄτα κἀπαναστάσεις θρόνων φέρ᾽ εἰπὲ δή μοι καὶ σὺ τοῦδε τοῦ τάφου φήσεις μετασχεῖν ἢ ξομεῖ τὸ μὴ εἰδέναι,34
Ἰσμήνη,δέδρακα τοὔργον εἴπερ ἥδ᾽ ὁμορροθεῖ καὶ ξυμμετίσχω καὶ φέρω τῆς αἰτίας,11
Ἀντιγόνη,ἀλλ᾽ οὐκ ἐάσει τοῦτό γ᾽ ἡ δίκη σ᾽ ἐπεὶ οὔτ᾽ ἠθέλησας οὔτ᾽ ἐγὼ κοινωσάμην,14
Ἰσμήνη,ἀλλ᾽ ἐν κακοῖς τοῖς σοῖσιν οὐκ αἰσχύνομαι ξύμπλουν ἐμαυτὴν τοῦ πάθους ποιουμένη,12
Ἀντιγόνη,ὧν τοὔργον Ἅιδης χοἰ κάτω ξυνίστορες λόγοις δ᾽ ἐγὼ φιλοῦσαν οὐ στέργω φίλην,13
Ἰσμήνη,μήτοι κασιγνήτη μ᾽ ἀτιμάσῃς τὸ μὴ οὐ θανεῖν τε σὺν σοὶ τὸν θανόντα θ᾽ ἁγνίσαι,15
Ἀντιγόνη,μή μοι θάνῃς σὺ κοινὰ μηδ᾽ ἃ μὴ θιγες ποιοῦ σεαυτῆς ἀρκέσω θνῄσκουσ᾽ ἐγώ,14
Ἰσμήνη,καὶ τίς βίος μοι σοῦ λελειμμένῃ φίλος,7
Ἀντιγόνη,Κρέοντ᾽ ἐρώτα τοῦδε γὰρ σὺ κηδεμών,6
Ἰσμήνη,τί ταῦτ᾽ ἀνιᾷς μ᾽ οὐδὲν ὠφελουμένη,6
Ἀντιγόνη,ἀλγοῦσα μὲν δῆτ᾽ εἰ γελῶ γ᾽ ἐν σοὶ γελῶ,9
Ἰσμήνη,τί δῆτ᾽ ἂν ἀλλὰ νῦν σ᾽ ἔτ᾽ ὠφελοῖμ᾽ ἐγώ,9
Ἀντιγόνη,σῶσον σεαυτήν οὐ φθονῶ σ᾽ ὑπεκφυγεῖν,6
Ἰσμήνη,οἴμοι τάλαινα κἀμπλάκω τοῦ σοῦ μόρου,6
Ἀντιγόνη,σὺ μὲν γὰρ εἵλου ζῆν ἐγὼ δὲ κατθανεῖν,8
Ἰσμήνη,ἀλλ᾽ οὐκ ἐπ᾽ ἀρρήτοις γε τοῖς ἐμοῖς λόγοις,8
Ἀντιγόνη,καλῶς σὺ μὲν τοῖς τοῖς δ᾽ ἐγὼ δόκουν φρονεῖν,9
Ἰσμήνη,καὶ μὴν ἴση νῷν ἐστιν ἡ ξαμαρτία,7
Ἀντιγόνη,θάρσει σὺ μὲν ζῇς ἡ δ᾽ ἐμὴ ψυχὴ πάλαι τέθνηκεν ὥστε τοῖς θανοῦσιν ὠφελεῖν,14
Κρέων,τὼ παῖδε φημὶ τώδε τὴν μὲν ἀρτίως ἄνουν πεφάνθαι τὴν δ᾽ ἀφ᾽ οὗ τὰ πρῶτ᾽ ἔφυ,16
Ἰσμήνη,οὐ γάρ ποτ᾽ ὦναξ οὐδ᾽ ὃς ἂν βλάστῃ μένει νοῦς τοῖς κακῶς πράσσουσιν ἀλλ᾽ ἐξίσταται,15
Κρέων,σοὶ γοῦν ὅθ᾽ εἵλου σὺν κακοῖς πράσσειν κακά,8
Ἰσμήνη,τί γὰρ μόνῃ μοι τῆσδ᾽ ἄτερ βιώσιμον,7
Κρέων,ἀλλ᾽ ἥδε μέντοι μὴ λέγ᾽ οὐ γὰρ ἔστ᾽ ἔτι,9
Ἰσμήνη,ἀλλὰ κτενεῖς νυμφεῖα τοῦ σαυτοῦ τέκνου,6
Κρέων,ἀρώσιμοι γὰρ χἀτέρων εἰσὶν γύαι,5
Ἰσμήνη,οὐχ ὥς γ᾽ ἐκείνῳ τῇδέ τ᾽ ἦν ἡρμοσμένα,8
Κρέων,κακὰς ἐγὼ γυναῖκας υἱέσι στυγῶ,5
Ἀντιγόνη,ὦ φίλταθ᾽ Αἷμον ὥς σ᾽ ἀτιμάζει πατήρ,7
Κρέων,ἄγαν γε λυπεῖς καὶ σὺ καὶ τὸ σὸν λέχος,9
Χορός,ἦ γὰρ στερήσεις τῆσδε τὸν σαυτοῦ γόνον,7
Κρέων,Ἅιδης ὁ παύσων τούσδε τοὺς γάμους ἔφυ,7
Χορός,δεδογμέν᾽ ὡς ἔοικε τήνδε κατθανεῖν,5
Κρέων,καὶ σοί γε κἀμοί μὴ τριβὰς ἔτ᾽ ἀλλά νιν κομίζετ᾽ εἴσω δμῶες ἐκ δὲ τοῦδε χρὴ γυναῖκας εἶναι τάσδε μηδ᾽ ἀνειμένας φεύγουσι γάρ τοι χοἰ θρασεῖς ὅταν πέλας ἤδη τὸν Ἅιδην εἰσορῶσι τοῦ βίου,34
Χορός,εὐδαίμονες οἷσι κακῶν ἄγευστος αἰών οἷς γὰρ ἂν σεισθῇ θεόθεν δόμος ἄτας οὐδὲν ἐλλείπει γενεᾶς ἐπὶ πλῆθος ἕρπον ὅμοιον ὥστε ποντίαις οἶδμα δυσπνόοις ὅταν Θρῄσσαισιν ἔρεβος ὕφαλον ἐπιδράμῃ πνοαῖς κυλίνδει βυσσόθεν κελαινὰν θῖνα καὶ δυσάνεμοι στόνῳ βρέμουσι δ᾽ ἀντιπλῆγες ἀκταί,40
Χορός,ἀρχαῖα τὰ Λαβδακιδᾶν οἴκων ὁρῶμαι πήματα φθιτῶν ἐπὶ πήμασι πίπτοντ᾽ οὐδ᾽ ἀπαλλάσσει γενεὰν γένος ἀλλ᾽ ἐρείπει θεῶν τις οὐδ᾽ ἔχει λύσιν νῦν γὰρ ἐσχάτας ὕπερ ῥίζας ὃ τέτατο φάος ἐν Οἰδίπου δόμοις κατ᾽ αὖ νιν φοινία θεῶν τῶν νερτέρων ἀμᾷ κόνις λόγου τ᾽ ἄνοια καὶ φρενῶν ἐρινύς,47
Χορός,τεάν Ζεῦ δύνασιν τίς ἀνδρῶν ὑπερβασία κατάσχοι τὰν οὔθ᾽ ὕπνος αἱρεῖ ποθ᾽ ὁ πάντ᾽ ἀγρεύων οὔτε θεῶν ἄκματοι μῆνες ἀγήρῳ δὲ χρόνῳ δυνάστας κατέχεις Ὀλύμπου μαρμαρόεσσαν αἴγλαν τό τ᾽ ἔπειτα καὶ τὸ μέλλον καὶ τὸ πρὶν ἐπαρκέσει νόμος ὅδ᾽ οὐδὲν ἕρπει θνατῶν βιότῳ πάμπολύ γ᾽ ἐκτὸς ἄτας,47
Χορός,ἁ γὰρ δὴ πολύπλαγκτος ἐλπὶς πολλοῖς μὲν ὄνασις ἀνδρῶν πολλοῖς δ᾽ ἀπάτα κουφονόων ἐρώτων εἰδότι δ᾽ οὐδὲν ἕρπει πρὶν πυρὶ θερμῷ πόδα τις προσαύσῃ σοφίᾳ γὰρ ἔκ του κλεινὸν ἔπος πέφανται τὸ κακὸν δοκεῖν ποτ᾽ ἐσθλὸν τῷδ᾽ ἔμμεν ὅτῳ φρένας θεὸς ἄγει πρὸς ἄταν,44
Χορός,πράσσει δ᾽ ὀλίγιστον χρόνον ἐκτὸς ἄτας,6
Χορός,ὅδε μὴν Αἵμων παίδων τῶν σῶν νέατον γέννημ᾽ ἆρ᾽ ἀχνύμενος τάλιδος ἥκει μόρον Ἀντιγόνης ἀπάτης λεχέων ὑπεραλγῶν,17
Κρέων,τάχ᾽ εἰσόμεσθα μάντεων ὑπέρτερον ὦ παῖ τελείαν ψῆφον ἆρα μὴ κλύων τῆς μελλονύμφου πατρὶ λυσσαίνων πάρει ἢ σοὶ μὲν ἡμεῖς πανταχῇ δρῶντες φίλοι,23
Αἵμων,πάτερ σός εἰμι καὶ σύ μοι γνώμας ἔχων χρηστὰς ἀπορθοῖς αἷς ἔγωγ᾽ ἐφέψομαι ἐμοὶ γὰρ οὐδεὶς ἀξιώσεται γάμος μείζων φέρεσθαι σοῦ καλῶς ἡγουμένου,23
Κρέων,οὕτω γάρ ὦ παῖ χρὴ διὰ στέρνων ἔχειν γνώμης πατρῴας πάντ᾽ ὄπισθεν ἑστάναι τούτου γὰρ οὕνεκ᾽ ἄνδρες εὔχονται γονὰς κατηκόους φύσαντες ἐν δόμοις ἔχειν ὡς καὶ τὸν ἐχθρὸν ἀνταμύνωνται κακοῖς καὶ τὸν φίλον τιμῶσιν ἐξ ἴσου πατρί ὅστις δ᾽ ἀνωφέλητα φιτύει τέκνα τί τόνδ᾽ ἂν εἴποις ἄλλο πλὴν αὑτῷ πόνους φῦσαι πολὺν δὲ τοῖσιν ἐχθροῖσιν γέλων μή νύν ποτ᾽ ὦ παῖ τὰς φρένας ὑφ᾽ ἡδονῆς γυναικὸς οὕνεκ᾽ ἐκβάλῃς εἰδὼς ὅτι ψυχρὸν παραγκάλισμα τοῦτο γίγνεται γυνὴ κακὴ ξύνευνος ἐν δόμοις τί γὰρ γένοιτ᾽ ἂν ἕλκος μεῖζον ἢ φίλος κακός ἀλλὰ πτύσας ὡσεί τε δυσμενῆ μέθες τὴν παῖδ᾽ ἐν Αἴδου τήνδε νυμφεύειν τινί ἐπεὶ γὰρ αὐτὴν εἷλον ἐμφανῶς ἐγὼ πόλεως ἀπιστήσασαν ἐκ πάσης μόνην ψευδῆ γ᾽ ἐμαυτὸν οὐ καταστήσω πόλει ἀλλὰ κτενῶ πρὸς ταῦτ᾽ ἐφυμνείτω Δία ξύναιμον εἰ γὰρ δὴ τά γ᾽ ἐγγενῆ φύσει ἄκοσμα θρέψω κάρτα τοὺς ἔξω γένους ἐν τοῖς γὰρ οἰκείοισιν ὅστις ἔστ᾽ ἀνὴρ χρηστός φανεῖται κἀν πόλει δίκαιος ὤν ὅστις δ᾽ ὑπερβὰς ἢ νόμους βιάζεται ἢ τοὐπιτάσσειν τοῖς κρατύνουσιν νοεῖ οὐκ ἔστ᾽ ἐπαίνου τοῦτον ἐξ ἐμοῦ τυχεῖν ἀλλ᾽ ὃν πόλις στήσειε τοῦδε χρὴ κλύειν καὶ σμικρὰ καὶ δίκαια καὶ τἀναντία καὶ τοῦτον ἂν τὸν ἄνδρα θαρσοίην ἐγὼ καλῶς μὲν ἄρχειν εὖ δ᾽ ἂν ἄρχεσθαι θέλειν δορός τ᾽ ἂν ἐν χειμῶνι προστεταγμένον μένειν δίκαιον κἀγαθὸν παραστάτην ἀναρχίας δὲ μεῖζον οὐκ ἔστιν κακόν αὕτη πόλεις ὄλλυσιν ἥδ᾽ ἀναστάτους οἴκους τίθησιν ἥδε συμμάχου δορὸς τροπὰς καταρρήγνυσι τῶν δ᾽ ὀρθουμένων σῴζει τὰ πολλὰ σώμαθ᾽ ἡ πειθαρχία οὕτως ἀμυντέ᾽ ἐστὶ τοῖς κοσμουμένοις κοὔτοι γυναικὸς οὐδαμῶς ἡσσητέα κρεῖσσον γάρ εἴπερ δεῖ πρὸς ἀνδρὸς ἐκπεσεῖν κοὐκ ἂν γυναικῶν ἥσσονες καλοίμεθ᾽ ἄν,256
Χορός,ἡμῖν μέν εἰ μὴ τῷ χρόνῳ κεκλέμμεθα λέγειν φρονούντως ὧν λέγεις δοκεῖς πέρι,13
Αἵμων,πάτερ θεοὶ φύουσιν ἀνθρώποις φρένας πάντων ὅσ᾽ ἐστὶ κτημάτων ὑπέρτατον ἐγὼ δ᾽ ὅπως σὺ μὴ λέγεις ὀρθῶς τάδε οὔτ᾽ ἂν δυναίμην μήτ᾽ ἐπισταίμην λέγειν γένοιτο μεντἂν χἀτέρῳ καλῶς ἔχον σοῦ δ᾽ οὖν πέφυκα πάντα προσκοπεῖν ὅσα λέγει τις ἢ πράσσει τις ἢ ψέγειν ἔχει τὸ γὰρ σὸν ὄμμα δεινὸν ἀνδρὶ δημότῃ λόγοις τοιούτοις οἷς σὺ μὴ τέρψει κλύων ἐμοὶ δ᾽ ἀκούειν ἔσθ᾽ ὑπὸ σκότου τάδε τὴν παῖδα ταύτην οἷ᾽ ὀδύρεται πόλις πασῶν γυναικῶν ὡς ἀναξιωτάτη κάκιστ᾽ ἀπ᾽ ἔργων εὐκλεεστάτων φθίνει ἥτις τὸν αὑτῆς αὐτάδελφον ἐν φοναῖς πεπτῶτ᾽ ἄθαπτον μήθ᾽ ὑπ᾽ ὠμηστῶν κυνῶν εἴασ᾽ ὀλέσθαι μήθ᾽ ὑπ᾽ οἰωνῶν τινος οὐχ ἥδε χρυσῆς ἀξία τιμῆς λαχεῖν τοιάδ᾽ ἐρεμνὴ σῖγ᾽ ἐπέρχεται φάτις ἐμοὶ δὲ σοῦ πράσσοντος εὐτυχῶς πάτερ οὐκ ἔστιν οὐδὲν κτῆμα τιμιώτερον τί γὰρ πατρὸς θάλλοντος εὐκλείας τέκνοις ἄγαλμα μεῖζον ἢ τί πρὸς παίδων πατρί μή νυν ἓν ἦθος μοῦνον ἐν σαυτῷ φόρει ὡς φὴς σύ κοὐδὲν ἄλλο τοῦτ᾽ ὀρθῶς ἔχειν ὅστις γὰρ αὐτὸς ἢ φρονεῖν μόνος δοκεῖ ἢ γλῶσσαν ἣν οὐκ ἄλλος ἢ ψυχὴν ἔχειν οὗτοι διαπτυχθέντες ὤφθησαν κενοί ἀλλ᾽ ἄνδρα κεἴ τις ᾖ σοφός τὸ μανθάνειν πόλλ᾽ αἰσχρὸν οὐδὲν καὶ τὸ μὴ τείνειν ἄγαν ὁρᾷς παρὰ ῥείθροισι χειμάρροις ὅσα δένδρων ὑπείκει κλῶνας ὡς ἐκσῴζεται τὰ δ᾽ ἀντιτείνοντ᾽ αὐτόπρεμν᾽ ἀπόλλυται αὕτως δὲ ναὸς ὅστις ἐγκρατῆ πόδα τείνας ὑπείκει μηδέν ὑπτίοις κάτω στρέψας τὸ λοιπὸν σέλμασιν ναυτίλλεται ἀλλ᾽ εἶκε καὶ θυμῷ μετάστασιν δίδου γνώμη γὰρ εἴ τις κἀπ᾽ ἐμοῦ νεωτέρου πρόσεστι φήμ᾽ ἔγωγε πρεσβεύειν πολὺ φῦναι τὸν ἄνδρα πάντ᾽ ἐπιστήμης πλέων εἰ δ᾽ οὖν φιλεῖ γὰρ τοῦτο μὴ ταύτῃ ῥέπειν καὶ τῶν λεγόντων εὖ καλὸν τὸ μανθάνειν,255
Χορός,ἄναξ σέ τ᾽ εἰκός εἴ τι καίριον λέγει μαθεῖν σέ τ᾽ αὖ τοῦδ᾽ εὖ γὰρ εἴρηται διπλῇ,17
Κρέων,οἱ τηλικοίδε καὶ διδαξόμεσθα δὴ φρονεῖν ὑπ᾽ ἀνδρὸς τηλικοῦδε τὴν φύσιν,11
Αἵμων,μηδὲν τὸ μὴ δίκαιον εἰ δ᾽ ἐγὼ νέος οὐ τὸν χρόνον χρὴ μᾶλλον ἢ τἄργα σκοπεῖν,16
Κρέων,ἔργον γάρ ἐστι τοὺς ἀκοσμοῦντας σέβειν,6
Αἵμων,οὐδ᾽ ἂν κελεύσαιμ᾽ εὐσεβεῖν εἰς τοὺς κακούς,7
Κρέων,οὐχ ἥδε γὰρ τοιᾷδ᾽ ἐπείληπται νόσῳ,6
Αἵμων,οὔ φησι Θήβης τῆσδ᾽ ὁμόπτολις λεώς,6
Κρέων,πόλις γὰρ ἡμῖν ἁμὲ χρὴ τάσσειν ἐρεῖ,7
Αἵμων,ὁρᾷς τόδ᾽ ὡς εἴρηκας ὡς ἄγαν νέος,7
Κρέων,ἄλλῳ γὰρ ἢ μοὶ χρή με τῆσδ᾽ ἄρχειν χθονός,9
Αἵμων,πόλις γὰρ οὐκ ἔσθ᾽ ἥτις ἀνδρός ἐσθ᾽ ἑνός,8
Κρέων,οὐ τοῦ κρατοῦντος ἡ πόλις νομίζεται,6
Αἵμων,καλῶς γ᾽ ἐρήμης ἂν σὺ γῆς ἄρχοις μόνος,8
Κρέων,ὅδ᾽ ὡς ἔοικε τῇ γυναικὶ συμμαχεῖ,6
Αἵμων,εἴπερ γυνὴ σύ σοῦ γὰρ οὖν προκήδομαι,7
Κρέων,ὦ παγκάκιστε διὰ δίκης ἰὼν πατρί,6
Αἵμων,οὐ γὰρ δίκαιά σ᾽ ἐξαμαρτάνονθ᾽ ὁρῶ,6
Κρέων,ἁμαρτάνω γὰρ τὰς ἐμὰς ἀρχὰς σέβων,6
Αἵμων,οὐ γὰρ σέβεις τιμάς γε τὰς θεῶν πατῶν,8
Κρέων,ὦ μιαρὸν ἦθος καὶ γυναικὸς ὕστερον,6
Αἵμων,οὔ τἂν ἕλοις ἥσσω γε τῶν αἰσχρῶν ἐμέ,8
Κρέων,ὁ γοῦν λόγος σοι πᾶς ὑπὲρ κείνης ὅδε,8
Αἵμων,καὶ σοῦ γε κἀμοῦ καὶ θεῶν τῶν νερτέρων,8
Κρέων,ταύτην ποτ᾽ οὐκ ἔσθ᾽ ὡς ἔτι ζῶσαν γαμεῖς,8
Αἵμων,ἣ δ᾽ οὖν θανεῖται καὶ θανοῦσ᾽ ὀλεῖ τινα,8
Κρέων,ἦ κἀπαπειλῶν ὧδ᾽ ἐπεξέρχει θρασύς,5
Αἵμων,τίς δ᾽ ἔστ᾽ ἀπειλὴ πρὸς κενὰς γνώμας λέγειν,8
Κρέων,κλαίων φρενώσεις ὢν φρενῶν αὐτὸς κενός,6
Αἵμων,εἰ μὴ πατὴρ ἦσθ᾽ εἶπον ἄν σ᾽ οὐκ εὖ φρονεῖν,10
Κρέων,γυναικὸς ὢν δούλευμα μὴ κώτιλλέ με,6
Αἵμων,βούλει λέγειν τι καὶ λέγων μηδὲν κλύειν,7
Κρέων,ἄληθες ἀλλ᾽ οὐ τόνδ᾽ Ὄλυμπον ἴσθ᾽ ὅτι χαίρων ἐπὶ ψόγοισι δεννάσεις ἐμέ ἄγαγε τὸ μῖσος ὡς κατ᾽ ὄμματ᾽ αὐτίκα παρόντι θνῄσκῃ πλησία τῷ νυμφίῳ,24
Αἵμων,οὐ δῆτ᾽ ἔμοιγε τοῦτο μὴ δόξῃς ποτέ οὔθ᾽ ἥδ᾽ ὀλεῖται πλησία σύ τ᾽ οὐδαμὰ τοὐμὸν προσόψει κρᾶτ᾽ ἐν ὀφθαλμοῖς ὁρῶν ὡς τοῖς θέλουσι τῶν φίλων μαίνῃ συνών,27
Χορός,ἁνήρ ἄναξ βέβηκεν ἐξ ὀργῆς ταχύς νοῦς δ᾽ ἐστὶ τηλικοῦτος ἀλγήσας βαρύς,12
Κρέων,δράτω φρονείτω μεῖζον ἢ κατ᾽ ἄνδρ᾽ ἰών τὼ δ᾽ οὖν κόρα τώδ᾽ οὐκ ἀπαλλάξει μόρου,15
Χορός,ἄμφω γὰρ αὐτὼ καὶ κατακτεῖναι νοεῖς,6
Κρέων,οὐ τήν γε μὴ θιγοῦσαν εὖ γὰρ οὖν λέγεις,9
Χορός,μόρῳ δὲ ποίῳ καί σφε βουλεύει κτανεῖν,7
Κρέων,ἄγων ἔρημος ἔνθ᾽ ἂν ᾖ βροτῶν στίβος κρύψω πετρώδει ζῶσαν ἐν κατώρυχι φορβῆς τοσοῦτον ὡς ἄγος μόνον προθείς ὅπως μίασμα πᾶσ᾽ ὑπεκφύγῃ πόλις κἀκεῖ τὸν Ἅιδην ὃν μόνον σέβει θεῶν αἰτουμένη που τεύξεται τὸ μὴ θανεῖν ἢ γνώσεται γοῦν ἀλλὰ τηνικαῦθ᾽ ὅτι πόνος περισσός ἐστι τἀν Ἅιδου σέβειν,48
Χορός,Ἔρως ἀνίκατε μάχαν Ἔρως ὃς ἐν κτήμασι πίπτεις ὃς ἐν μαλακαῖς παρειαῖς νεάνιδος ἐννυχεύεις φοιτᾷς δ᾽ ὑπερπόντιος ἔν τ᾽ ἀγρονόμοις αὐλαῖς καί σ᾽ οὔτ᾽ ἀθανάτων φύξιμος οὐδεὶς οὔθ᾽ ἁμερίων σέ γ᾽ ἀνθρώπων ὁ δ᾽ ἔχων μέμηνεν,36
Χορός,σὺ καὶ δικαίων ἀδίκους φρένας παρασπᾷς ἐπὶ λώβᾳ σὺ καὶ τόδε νεῖκος ἀνδρῶν ξύναιμον ἔχεις ταράξας νικᾷ δ᾽ ἐναργὴς βλεφάρων ἵμερος εὐλέκτρου νύμφας τῶν μεγάλων πάρεδρος ἐν ἀρχαῖς θεσμῶν ἄμαχος γὰρ ἐμπαίζει θεὸς Ἀφροδίτα,34
Χορός,νῦν δ᾽ ἤδη γὼ καὐτὸς θεσμῶν ἔξω φέρομαι τάδ᾽ ὁρῶν ἴσχειν δ᾽ οὐκέτι πηγὰς δύναμαι δάκρυ τὸν παγκοίτην ὅθ᾽ ὁρῶ θάλαμον τήνδ᾽ Ἀντιγόνην ἀνύτουσαν,24
Ἀντιγόνη,ὁρᾶτ᾽ ἔμ᾽ ὦ γᾶς πατρίας πολῖται τὰν νεάταν ὁδὸν στείχουσαν νέατον δὲ φέγγος λεύσσουσαν ἀελίου κοὔποτ᾽ αὖθις ἀλλά μ᾽ ὁ παγκοίτας Ἅιδας ζῶσαν ἄγει τὰν Ἀχέροντος ἀκτάν οὔθ᾽ ὑμεναίων ἔγκληρον οὔτ᾽ ἐπινύμφειός πώ μέ τις ὕμνος ὕμνησεν ἀλλ᾽ Ἀχέροντι νυμφεύσω,40
Χορός,οὐκοῦν κλεινὴ καὶ ἔπαινον ἔχουσ᾽ ἐς τόδ᾽ ἀπέρχει κεῦθος νεκύων οὔτε φθινάσιν πληγεῖσα νόσοις οὔτε ξιφέων ἐπίχειρα λαχοῦσ᾽ ἀλλ᾽ αὐτόνομος ζῶσα μόνη δὴ θνητῶν Ἅιδην καταβήσει,26
Ἀντιγόνη,ἤκουσα δὴ λυγρότατον ὀλέσθαι τὰν Φρυγίαν ξέναν Ταντάλου Σιπύλῳ πρὸς ἄκρῳ τὰν κισσὸς ὡς ἀτενὴς πετραία βλάστα δάμασεν καί νιν ὄμβροι τακομέναν ὡς φάτις ἀνδρῶν χιών τ᾽ οὐδαμὰ λείπει τέγγει δ᾽ ὑπ᾽ ὀφρύσι παγκλαύτοις δειράδας ᾇ με δαίμων ὁμοιοτάταν κατευνάζει,40
Χορός,ἀλλὰ θεός τοι καὶ θεογεννής ἡμεῖς δὲ βροτοὶ καὶ θνητογενεῖς καίτοι φθιμένῃ μέγα κἀκοῦσαι τοῖς ἰσοθέοις σύγκληρα λαχεῖν ζῶσαν καὶ ἔπειτα θανοῦσαν,22
Ἀντιγόνη,οἴμοι γελῶμαι τί με πρὸς θεῶν πατρῴων οὐκ οἰχομέναν ὑβρίζεις ἀλλ᾽ ἐπίφαντον ὦ πόλις ὦ πόλεως πολυκτήμονες ἄνδρες ἰὼ Διρκαῖαι κρῆναι Θήβας τ᾽ εὐαρμάτου ἄλσος ἔμπας ξυμμάρτυρας ὔμμ᾽ ἐπικτῶμαι οἵα φίλων ἄκλαυτος οἵοις νόμοις πρὸς ἕργμα τυμβόχωστον ἔρχομαι τάφου ποταινίου ἰὼ δύστανος βροτοῖς οὔτε νεκροῖς κυροῦσα μέτοικος οὐ ζῶσιν οὐ θανοῦσιν,51
Χορός,προβᾶσ᾽ ἐπ᾽ ἔσχατον θράσους ὑψηλὸν ἐς Δίκας βάθρον προσέπεσες ὦ τέκνον πολύ πατρῷον δ᾽ ἐκτίνεις τιν᾽ ἆθλον,17
Ἀντιγόνη,ἔψαυσας ἀλγεινοτάτας ἐμοὶ μερίμνας πατρὸς τριπόλιστον οἶκτον τού τε πρόπαντος ἁμετέρου πότμου κλεινοῖς Λαβδακίδαισιν ἰὼ ματρῷαι λέκτρων ἆται κοιμήματά τ᾽ αὐτογέννητ᾽ ἐμῷ πατρὶ δυσμόρου ματρός οἵων ἐγώ ποθ᾽ ἁ ταλαίφρων ἔφυν πρὸς οὓς ἀραῖος ἄγαμος ἅδ᾽ ἐγὼ μέτοικος ἔρχομαι ἰὼ δυσπότμων κασίγνητε γάμων κυρήσας θανὼν ἔτ᾽ οὖσαν κατήναρές με,49
Χορός,σέβειν μὲν εὐσέβειά τις κράτος δ᾽ ὅτῳ κράτος μέλει παραβατὸν οὐδαμᾷ πέλει σὲ δ᾽ αὐτόγνωτος ὤλεσ᾽ ὀργά,17
Ἀντιγόνη,ἄκλαυτος ἄφιλος ἀνυμέναιος ταλαίφρων ἄγομαι τὰν πυμάταν ὁδόν οὐκέτι μοι τόδε λαμπάδος ἱερὸν ὄμμα θέμις ὁρᾶν ταλαίνᾳ τὸν δ᾽ ἐμὸν πότμον ἀδάκρυτον οὐδεὶς φίλων στενάζει,25
Κρέων,ἆρ᾽ ἴστ᾽ ἀοιδὰς καὶ γόους πρὸ τοῦ θανεῖν ὡς οὐδ᾽ ἂν εἷς παύσαιτ᾽ ἄν εἰ χρείη λέγειν οὐκ ἄξεθ᾽ ὡς τάχιστα καὶ κατηρεφεῖ τύμβῳ περιπτύξαντες ὡς εἴρηκ᾽ ἐγώ ἄφετε μόνην ἔρημον εἴτε χρῇ θανεῖν εἴτ᾽ ἐν τοιαύτῃ ζῶσα τυμβεύειν στέγῃ ἡμεῖς γὰρ ἁγνοὶ τοὐπὶ τήνδε τὴν κόρην μετοικίας δ᾽ οὖν τῆς ἄνω στερήσεται,53
Ἀντιγόνη,ὦ τύμβος ὦ νυμφεῖον ὦ κατασκαφὴς οἴκησις ἀείφρουρος οἷ πορεύομαι πρὸς τοὺς ἐμαυτῆς ὧν ἀριθμὸν ἐν νεκροῖς πλεῖστον δέδεκται Φερσέφασσ᾽ ὀλωλότων ὧν λοισθία γὼ καὶ κάκιστα δὴ μακρῷ κάτειμι πρίν μοι μοῖραν ἐξήκειν βίου ἐλθοῦσα μέντοι κάρτ᾽ ἐν ἐλπίσιν τρέφω φίλη μὲν ἥξειν πατρί προσφιλὴς δὲ σοί μῆτερ φίλη δὲ σοί κασίγνητον κάρα ἐπεὶ θανόντας αὐτόχειρ ὑμᾶς ἐγὼ ἔλουσα κἀκόσμησα κἀπιτυμβίους χοὰς ἔδωκα νῦν δέ Πολύνεικες τὸ σὸν δέμας περιστέλλουσα τοιάδ᾽ ἄρνυμαι καίτοι σ᾽ ἐγὼ τίμησα τοῖς φρονοῦσιν εὖ οὐ γάρ ποτ᾽ οὔτ᾽ ἄν εἰ τέκνων μήτηρ ἔφυν οὔτ᾽ εἰ πόσις μοι κατθανὼν ἐτήκετο βίᾳ πολιτῶν τόνδ᾽ ἂν ᾐρόμην πόνον τίνος νόμου δὴ ταῦτα πρὸς χάριν λέγω πόσις μὲν ἄν μοι κατθανόντος ἄλλος ἦν καὶ παῖς ἀπ᾽ ἄλλου φωτός εἰ τοῦδ᾽ ἤμπλακον μητρὸς δ᾽ ἐν Ἅιδου καὶ πατρὸς κεκευθότοιν οὐκ ἔστ᾽ ἀδελφὸς ὅστις ἂν βλάστοι ποτέ τοιῷδε μέντοι σ᾽ ἐκπροτιμήσασ᾽ ἐγὼ νόμῳ Κρέοντι ταῦτ᾽ ἔδοξ᾽ ἁμαρτάνειν καὶ δεινὰ τολμᾶν ὦ κασίγνητον κάρα καὶ νῦν ἄγει με διὰ χερῶν οὕτω λαβὼν ἄλεκτρον ἀνυμέναιον οὔτε του γάμου μέρος λαχοῦσαν οὔτε παιδείου τροφῆς ἀλλ᾽ ὧδ᾽ ἔρημος πρὸς φίλων ἡ δύσμορος ζῶσ᾽ εἰς θανόντων ἔρχομαι κατασκαφάς ποίαν παρεξελθοῦσα δαιμόνων δίκην τί χρή με τὴν δύστηνον ἐς θεοὺς ἔτι βλέπειν τίν᾽ αὐδᾶν ξυμμάχων ἐπεί γε δὴ τὴν δυσσέβειαν εὐσεβοῦσ᾽ ἐκτησάμην ἀλλ᾽ εἰ μὲν οὖν τάδ᾽ ἐστὶν ἐν θεοῖς καλά παθόντες ἂν ξυγγνοῖμεν ἡμαρτηκότες εἰ δ᾽ οἵδ᾽ ἁμαρτάνουσι μὴ πλείω κακὰ πάθοιεν ἢ καὶ δρῶσιν ἐκδίκως ἐμέ,231
Χορός,ἔτι τῶν αὐτῶν ἀνέμων αὑταὶ ψυχῆς ῥιπαὶ τήνδε γ᾽ ἔχουσιν,10
Κρέων,τοιγὰρ τούτων τοῖσιν ἄγουσιν κλαύμαθ᾽ ὑπάρξει βραδυτῆτος ὕπερ,8
Ἀντιγόνη,οἴμοι θανάτου τοῦτ᾽ ἐγγυτάτω τοὔπος ἀφῖκται,6
Χορός,θαρσεῖν οὐδὲν παραμυθοῦμαι μὴ οὐ τάδε ταύτῃ κατακυροῦσθαι,8
Ἀντιγόνη,ὦ γῆς Θήβης ἄστυ πατρῷον καὶ θεοὶ προγενεῖς ἄγομαι δὴ κοὐκέτι μέλλω λεύσσετε Θήβης οἱ κοιρανίδαι τὴν βασιλειδᾶν μούνην λοιπήν οἷα πρὸς οἵων ἀνδρῶν πάσχω τὴν εὐσεβίαν σεβίσασα,28
Χορός,ἔτλα καὶ Δανάας οὐράνιον φῶς ἀλλάξαι δέμας ἐν χαλκοδέτοις αὐλαῖς κρυπτομένα δ᾽ ἐν τυμβήρει θαλάμῳ κατεζεύχθη καίτοι καὶ γενεᾷ τίμιος ὦ παῖ παῖ καὶ Ζηνὸς ταμιεύεσκε γονὰς χρυσορύτους ἀλλ᾽ ἁ μοιριδία τις δύνασις δεινά οὔτ᾽ ἄν νιν ὄλβος οὔτ᾽ Ἄρης οὐ πύργος οὐχ ἁλίκτυποι κελαιναὶ νᾶες ἐκφύγοιεν,47
Χορός,ζεύχθη δ᾽ ὀξύχολος παῖς ὁ Δρύαντος Ἠδωνῶν βασιλεύς κερτομίοις ὀργαῖς ἐκ Διονύσου πετρώδει κατάφαρκτος ἐν δεσμῷ οὕτω τᾶς μανίας δεινὸν ἀποστάζει ἀνθηρόν τε μένος κεῖνος ἐπέγνω μανίαις ψαύων τὸν θεὸν ἐν κερτομίοις γλώσσαις παύεσκε μὲν γὰρ ἐνθέους γυναῖκας εὔιόν τε πῦρ φιλαύλους τ᾽ ἠρέθιζε Μούσας,45
Χορός,παρὰ δὲ κυανεᾶν πελάγει διδύμας ἁλὸς ἀκταὶ Βοσπόριαι ἥδ᾽ ὁ Θρῃκῶν ἄξενος Σαλμυδησσός ἵν᾽ ἀγχίπτολις Ἄρης δισσοῖσι Φινείδαις εἶδεν ἀρατὸν ἕλκος τυφλωθὲν ἐξ ἀγρίας δάμαρτος ἀλαὸν ἀλαστόροισιν ὀμμάτων κύκλοις ἀραχθέντων ὑφ᾽ αἱματηραῖς χείρεσσι καὶ κερκίδων ἀκμαῖσιν,36
Χορός,κατὰ δὲ τακόμενοι μέλεοι μελέαν πάθαν κλαῖον ματρὸς ἔχοντες ἀνύμφευτον γονάν ἁ δὲ σπέρμα μὲν ἀρχαιογόνων ἄντασ᾽ Ἐρεχθειδᾶν τηλεπόροις δ᾽ ἐν ἄντροις τράφη θυέλλαισιν ἐν πατρῴαις Βορεὰς ἅμιππος ὀρθόποδος ὑπὲρ πάγου θεῶν παῖς ἀλλὰ κἀπ᾽ ἐκείνᾳ Μοῖραι μακραίωνες ἔσχον ὦ παῖ,41
Τειρεσίας,Θήβης ἄνακτες ἥκομεν κοινὴν ὁδὸν δύ᾽ ἐξ ἑνὸς βλέποντε τοῖς τυφλοῖσι γὰρ αὕτη κέλευθος ἐκ προηγητοῦ πέλει,17
Κρέων,τί δ᾽ ἔστιν ὦ γεραιὲ Τειρεσία νέον,7
Τειρεσίας,ἐγὼ διδάξω καὶ σὺ τῷ μάντει πιθοῦ,7
Κρέων,οὔκουν πάρος γε σῆς ἀπεστάτουν φρενός,6
Τειρεσίας,τοιγὰρ δι᾽ ὀρθῆς τήνδ᾽ ἐναυκλήρεις πόλιν,6
Κρέων,ἔχω πεπονθὼς μαρτυρεῖν ὀνήσιμα,4
Τειρεσίας,φρόνει βεβὼς αὖ νῦν ἐπὶ ξυροῦ τύχης,7
Κρέων,τί δ᾽ ἔστιν ὡς ἐγὼ τὸ σὸν φρίσσω στόμα,9
Τειρεσίας,γνώσει τέχνης σημεῖα τῆς ἐμῆς κλύων εἰς γὰρ παλαιὸν θᾶκον ὀρνιθοσκόπον ἵζων ἵν᾽ ἦν μοι παντὸς οἰωνοῦ λιμήν ἀγνῶτ᾽ ἀκούω φθόγγον ὀρνίθων κακῷ κλάζοντας οἴστρῳ καὶ βεβαρβαρωμένῳ καὶ σπῶντας ἐν χηλαῖσιν ἀλλήλους φοναῖς ἔγνων πτερῶν γὰρ ῥοῖβδος οὐκ ἄσημος ἦν εὐθὺς δὲ δείσας ἐμπύρων ἐγευόμην βωμοῖσι παμφλέκτοισιν ἐκ δὲ θυμάτων Ἥφαιστος οὐκ ἔλαμπεν ἀλλ᾽ ἐπὶ σποδῷ μυδῶσα κηκὶς μηρίων ἐτήκετο κἄτυφε κἀνέπτυε καὶ μετάρσιοι χολαὶ διεσπείροντο καὶ καταρρυεῖς μηροὶ καλυπτῆς ἐξέκειντο πιμελῆς τοιαῦτα παιδὸς τοῦδ᾽ ἐμάνθανον πάρα φθίνοντ᾽ ἀσήμων ὀργίων μαντεύματα ἐμοὶ γὰρ οὗτος ἡγεμών ἄλλοις δ᾽ ἐγώ καὶ ταῦτα τῆς σῆς ἐκ φρενὸς νοσεῖ πόλις βωμοὶ γὰρ ἡμῖν ἐσχάραι τε παντελεῖς πλήρεις ὑπ᾽ οἰωνῶν τε καὶ κυνῶν βορᾶς τοῦ δυσμόρου πεπτῶτος Οἰδίπου γόνου κᾆτ᾽ οὐ δέχονται θυστάδας λιτὰς ἔτι θεοὶ παρ᾽ ἡμῶν οὐδὲ μηρίων φλόγα οὐδ᾽ ὄρνις εὐσήμους ἀπορροιβδεῖ βοάς ἀνδροφθόρου βεβρῶτες αἵματος λίπος ταῦτ᾽ οὖν τέκνον φρόνησον ἀνθρώποισι γὰρ τοῖς πᾶσι κοινόν ἐστι τοὐξαμαρτάνειν ἐπεὶ δ᾽ ἁμάρτῃ κεῖνος οὐκέτ᾽ ἔστ᾽ ἀνὴρ ἄβουλος οὐδ᾽ ἄνολβος ὅστις ἐς κακὸν πεσὼν ἀκῆται μηδ᾽ ἀκίνητος πέλῃ αὐθαδία τοι σκαιότητ᾽ ὀφλισκάνει ἀλλ᾽ εἶκε τῷ θανόντι μηδ᾽ ὀλωλότα κέντει τίς ἀλκὴ τὸν θανόντ᾽ ἐπικτανεῖν εὖ σοι φρονήσας εὖ λέγω τὸ μανθάνειν δ᾽ ἥδιστον εὖ λέγοντος εἰ κέρδος λέγοι,194
Κρέων,ὦ πρέσβυ πάντες ὥστε τοξόται σκοποῦ τοξεύετ᾽ ἀνδρὸς τοῦδε κοὐδὲ μαντικῆς ἄπρακτος ὑμῖν εἰμι τῶν δ᾽ ὑπαὶ γένους ἐξημπόλημαι κἀμπεφόρτισμαι πάλαι κερδαίνετ᾽ ἐμπολᾶτε τἀπὸ Σάρδεων ἤλεκτρον εἰ βούλεσθε καὶ τὸν Ἰνδικὸν χρυσόν τάφῳ δ᾽ ἐκεῖνον οὐχὶ κρύψετε οὐδ᾽ εἰ θέλουσ᾽ οἱ Ζηνὸς αἰετοὶ βορὰν φέρειν νιν ἁρπάζοντες ἐς Διὸς θρόνους οὐδ᾽ ὣς μίασμα τοῦτο μὴ τρέσας ἐγὼ θάπτειν παρήσω κεῖνον εὖ γὰρ οἶδ᾽ ὅτι θεοὺς μιαίνειν οὔτις ἀνθρώπων σθένει πίπτουσι δ᾽ ὦ γεραιὲ Τειρεσία βροτῶν χοἰ πολλὰ δεινοὶ πτώματ᾽ αἴσχρ᾽ ὅταν λόγους αἰσχροὺς καλῶς λέγωσι τοῦ κέρδους χάριν,88
Τειρεσίας,φεῦ ἆρ᾽ οἶδεν ἀνθρώπων τις ἆρα φράζεται,7
Κρέων,τί χρῆμα ποῖον τοῦτο πάγκοινον λέγεις,6
Τειρεσίας,ὅσῳ κράτιστον κτημάτων εὐβουλία,4
Κρέων,ὅσῳπερ οἶμαι μὴ φρονεῖν πλείστη βλάβη,6
Τειρεσίας,ταύτης σὺ μέντοι τῆς νόσου πλήρης ἔφυς,7
Κρέων,οὐ βούλομαι τὸν μάντιν ἀντειπεῖν κακῶς,6
Τειρεσίας,καὶ μὴν λέγεις ψευδῆ με θεσπίζειν λέγων,7
Κρέων,τὸ μαντικὸν γὰρ πᾶν φιλάργυρον γένος,6
Τειρεσίας,τὸ δ᾽ ἐκ τυράννων αἰσχροκέρδειαν φιλεῖ,6
Κρέων,ἆρ᾽ οἶσθα ταγοὺς ὄντας ἃν λέγῃς λέγων,7
Τειρεσίας,οἶδ᾽ ἐξ ἐμοῦ γὰρ τήνδ᾽ ἔχεις σώσας πόλιν,8
Κρέων,σοφὸς σὺ μάντις ἀλλὰ τἀδικεῖν φιλῶν,6
Τειρεσίας,ὄρσεις με τἀκίνητα διὰ φρενῶν φράσαι,6
Κρέων,κίνει μόνον δὲ μὴ πὶ κέρδεσιν λέγων,7
Τειρεσίας,οὕτω γὰρ ἤδη καὶ δοκῶ τὸ σὸν μέρος,8
Κρέων,ὡς μὴ μπολήσων ἴσθι τὴν ἐμὴν φρένα,7
Τειρεσίας,ἀλλ᾽ εὖ γέ τοι κάτισθι μὴ πολλοὺς ἔτι τρόχους ἁμιλλητῆρας ἡλίου τελεῖν ἐν οἷσι τῶν σῶν αὐτὸς ἐκ σπλάγχνων ἕνα νέκυν νεκρῶν ἀμοιβὸν ἀντιδοὺς ἔσει ἀνθ᾽ ὧν ἔχεις μὲν τῶν ἄνω βαλὼν κάτω ψυχήν τ᾽ ἀτίμως ἐν τάφῳ κατῴκισας ἔχεις δὲ τῶν κάτωθεν ἐνθάδ᾽ αὖ θεῶν ἄμοιρον ἀκτέριστον ἀνόσιον νέκυν ὧν οὔτε σοὶ μέτεστιν οὔτε τοῖς ἄνω θεοῖσιν ἀλλ᾽ ἐκ σοῦ βιάζονται τάδε τούτων σε λωβητῆρες ὑστεροφθόροι λοχῶσιν Ἅιδου καὶ θεῶν Ἐρινύες ἐν τοῖσιν αὐτοῖς τοῖσδε ληφθῆναι κακοῖς καὶ ταῦτ᾽ ἄθρησον εἰ κατηργυρωμένος λέγω φανεῖ γὰρ οὐ μακροῦ χρόνου τριβὴ ἀνδρῶν γυναικῶν σοῖς δόμοις κωκύματα ἐχθραὶ δὲ πᾶσαι συνταράσσονται πόλεις ὅσων σπαράγματ᾽ ἢ κύνες καθήγνισαν ἢ θῆρες ἤ τις πτηνὸς οἰωνός φέρων ἀνόσιον ὀσμὴν ἑστιοῦχον ἐς πόλιν τοιαῦτά σου λυπεῖς γάρ ὥστε τοξότης ἀφῆκα θυμῷ καρδίας τοξεύματα βέβαια τῶν σὺ θάλπος οὐχ ὑπεκδραμεῖ ὦ παῖ σὺ δ᾽ ἡμᾶς ἄπαγε πρὸς δόμους ἵνα τὸν θυμὸν οὗτος ἐς νεωτέρους ἀφῇ καὶ γνῷ τρέφειν τὴν γλῶσσαν ἡσυχαιτέραν τὸν νοῦν τ᾽ ἀμείνω τῶν φρενῶν ἢ νῦν φέρει,163
Χορός,ἁνήρ ἄναξ βέβηκε δεινὰ θεσπίσας ἐπιστάμεσθα δ᾽ ἐξ ὅτου λευκὴν ἐγὼ τήνδ᾽ ἐκ μελαίνης ἀμφιβάλλομαι τρίχα μή πώ ποτ᾽ αὐτὸν ψεῦδος ἐς πόλιν λακεῖν,24
Κρέων,ἔγνωκα καὐτὸς καὶ ταράσσομαι φρένας τό τ᾽ εἰκαθεῖν γὰρ δεινόν ἀντιστάντα δὲ ἄτῃ πατάξαι θυμὸν ἐν δεινῷ πάρα,18
Χορός,εὐβουλίας δεῖ παῖ Μενοικέως λαβεῖν,5
Κρέων,τί δῆτα χρὴ δρᾶν φράζε πείσομαι δ᾽ ἐγώ,8
Χορός,ἐλθὼν κόρην μὲν ἐκ κατώρυχος στέγης ἄνες κτίσον δὲ τῷ προκειμένῳ τάφον,12
Κρέων,καὶ ταῦτ᾽ ἐπαινεῖς καὶ δοκεῖς παρεικαθεῖν,6
Χορός,ὅσον γ᾽ ἄναξ τάχιστα συντέμνουσι γὰρ θεῶν ποδώκεις τοὺς κακόφρονας βλάβαι,11
Κρέων,οἴμοι μόλις μέν καρδίας δ᾽ ἐξίσταμαι τὸ δρᾶν ἀνάγκῃ δ᾽ οὐχὶ δυσμαχητέον,12
Χορός,δρᾶ νυν τάδ᾽ ἐλθὼν μηδ᾽ ἐπ᾽ ἄλλοισιν τρέπε,8
Κρέων,ὧδ᾽ ὡς ἔχω στείχοιμ᾽ ἄν ἴτ᾽ ἴτ᾽ ὀπάονες οἵ τ᾽ ὄντες οἵ τ᾽ ἀπόντες ἀξίνας χεροῖν ὁρμᾶσθ᾽ ἑλόντες εἰς ἐπόψιον τόπον ἐγὼ δ᾽ ἐπειδὴ δόξα τῇδ᾽ ἐπεστράφη αὐτός τ᾽ ἔδησα καὶ παρὼν ἐκλύσομαι δέδοικα γὰρ μὴ τοὺς καθεστῶτας νόμους ἄριστον ᾖ σῴζοντα τὸν βίον τελεῖν,45
Χορός,πολυώνυμε Καδμείας νύμφας ἄγαλμα καὶ Διὸς βαρυβρεμέτα γένος κλυτὰν ὃς ἀμφέπεις Ἰταλίαν μέδεις δὲ παγκοίνοις Ἐλευσινίας Δῃοῦς ἐν κόλποις Βακχεῦ Βακχᾶν ὁ ματρόπολιν Θήβαν ναιετῶν παρ᾽ ὑγρῶν Ἰσμηνοῦ ῥείθρων ἀγρίου τ᾽ ἐπὶ σπορᾷ δράκοντος,34
Χορός,σὲ δ᾽ ὑπὲρ διλόφου πέτρας στέροψ ὄπωπε λιγνύς ἔνθα Κωρύκιαι στείχουσι νύμφαι Βακχίδες Κασταλίας τε νᾶμα καί σε Νυσαίων ὀρέων κισσήρεις ὄχθαι χλωρά τ᾽ ἀκτὰ πολυστάφυλος πέμπει ἀμβρότων ἐπέων εὐαζόντων Θηβαΐας ἐπισκοποῦντ᾽ ἀγυιάς,33
Χορός,τὰν ἐκ πᾶσαι τιμᾷς ὑπερτάταν πόλεων ματρὶ σὺν κεραυνίᾳ καὶ νῦν ὡς βιαίας ἔχεται πάνδαμος πόλις ἐπὶ νόσου μολεῖν καθαρσίῳ ποδὶ Παρνασίαν ὑπὲρ κλιτὺν ἢ στονόεντα πορθμόν,27
Χορός,ἰὼ πῦρ πνειόντων χοράγ᾽ ἄστρων νυχίων φθεγμάτων ἐπίσκοπε παῖ Διὸς γένεθλον προφάνηθ᾽ ὦναξ σαῖς ἅμα περιπόλοις Θυίαισιν αἵ σε μαινόμεναι πάννυχοι χορεύουσι τὸν ταμίαν Ἴακχον,25
Ἄγγελος,Κάδμου πάροικοι καὶ δόμων Ἀμφίονος οὐκ ἔσθ᾽ ὁποῖον στάντ᾽ ἂν ἀνθρώπου βίον οὔτ᾽ αἰνέσαιμ᾽ ἂν οὔτε μεμψαίμην ποτέ τύχη γὰρ ὀρθοῖ καὶ τύχη καταρρέπει τὸν εὐτυχοῦντα τόν τε δυστυχοῦντ᾽ ἀεί καὶ μάντις οὐδεὶς τῶν καθεστώτων βροτοῖς Κρέων γὰρ ἦν ζηλωτός ὡς ἐμοί ποτέ σώσας μὲν ἐχθρῶν τήνδε Καδμείαν χθόνα λαβών τε χώρας παντελῆ μοναρχίαν ηὔθυνε θάλλων εὐγενεῖ τέκνων σπορᾷ καὶ νῦν ἀφεῖται πάντα τὰς γὰρ ἡδονὰς ὅταν προδῶσιν ἄνδρες οὐ τίθημ᾽ ἐγὼ ζῆν τοῦτον ἀλλ᾽ ἔμψυχον ἡγοῦμαι νεκρόν πλούτει τε γὰρ κατ᾽ οἶκον εἰ βούλει μέγα καὶ ζῆ τύραννον σχῆμ᾽ ἔχων ἐὰν δ᾽ ἀπῇ τούτων τὸ χαίρειν τἄλλ᾽ ἐγὼ καπνοῦ σκιᾶς οὐκ ἂν πριαίμην ἀνδρὶ πρὸς τὴν ἡδονήν,108
Χορός,τί δ᾽ αὖ τόδ᾽ ἄχθος βασιλέων ἥκεις φέρων,8
Ἄγγελος,τεθνᾶσιν οἱ δὲ ζῶντες αἴτιοι θανεῖν,6
Χορός,καὶ τίς φονεύει τίς δ᾽ ὁ κείμενος λέγε,8
Ἄγγελος,Αἵμων ὄλωλεν αὐτόχειρ δ᾽ αἱμάσσεται,5
Χορός,πότερα πατρῴας ἢ πρὸς οἰκείας χερός,6
Ἄγγελος,αὐτὸς πρὸς αὑτοῦ πατρὶ μηνίσας φόνου,6
Χορός,ὦ μάντι τοὔπος ὡς ἄρ᾽ ὀρθὸν ἤνυσας,7
Ἄγγελος,ὡς ὧδ᾽ ἐχόντων τἄλλα βουλεύειν πάρα,6
Χορός,καὶ μὴν ὁρῶ τάλαιναν Εὐρυδίκην ὁμοῦ δάμαρτα τὴν Κρέοντος ἐκ δὲ δωμάτων ἤτοι κλύουσα παιδὸς ἢ τύχῃ πάρα,18
Εὐρυδίκη,ὦ πάντες ἀστοί τῶν λόγων ἐπῃσθόμην πρὸς ἔξοδον στείχουσα Παλλάδος θεᾶς ὅπως ἱκοίμην εὐγμάτων προσήγορος καὶ τυγχάνω τε κλῇθρ᾽ ἀνασπαστοῦ πύλης χαλῶσα καί με φθόγγος οἰκείου κακοῦ βάλλει δι᾽ ὤτων ὑπτία δὲ κλίνομαι δείσασα πρὸς δμωαῖσι κἀποπλήσσομαι ἀλλ᾽ ὅστις ἦν ὁ μῦθος αὖθις εἴπατε κακῶν γὰρ οὐκ ἄπειρος οὖσ᾽ ἀκούσομαι,50
Ἄγγελος,,1
Ἄγγελος,ἐγώ φίλη δέσποινα καὶ παρὼν ἐρῶ κοὐδὲν παρήσω τῆς ἀληθείας ἔπος τί γάρ σε μαλθάσσοιμ᾽ ἂν ὧν ἐς ὕστερον ψεῦσται φανούμεθ᾽ ὀρθὸν ἁλήθει᾽ ἀεί ἐγὼ δὲ σῷ ποδαγὸς ἑσπόμην πόσει πεδίον ἐπ᾽ ἄκρον ἔνθ᾽ ἔκειτο νηλεὲς κυνοσπάρακτον σῶμα Πολυνείκους ἔτι καὶ τὸν μέν αἰτήσαντες ἐνοδίαν θεὸν Πλούτωνά τ᾽ ὀργὰς εὐμενεῖς κατασχεθεῖν λούσαντες ἁγνὸν λουτρόν ἐν νεοσπάσιν θαλλοῖς ὃ δὴ λέλειπτο συγκατῄθομεν καὶ τύμβον ὀρθόκρανον οἰκείας χθονὸς χώσαντες αὖθις πρὸς λιθόστρωτον κόρης νυμφεῖον Ἅιδου κοῖλον εἰσεβαίνομεν φωνῆς δ᾽ ἄπωθεν ὀρθίων κωκυμάτων κλύει τις ἀκτέριστον ἀμφὶ παστάδα καὶ δεσπότῃ Κρέοντι σημαίνει μολών τῷ δ᾽ ἀθλίας ἄσημα περιβαίνει βοῆς ἕρποντι μᾶλλον ἆσσον οἰμώξας δ᾽ ἔπος ἵησι δυσθρήνητον ὦ τάλας ἐγώ ἆρ᾽ εἰμὶ μάντις ἆρα δυστυχεστάτην κέλευθον ἕρπω τῶν παρελθουσῶν ὁδῶν παιδός με σαίνει φθόγγος ἀλλὰ πρόσπολοι ἴτ᾽ ἆσσον ὠκεῖς καὶ παραστάντες τάφῳ ἀθρήσαθ᾽ ἁρμὸν χώματος λιθοσπαδῆ δύντες πρὸς αὐτὸ στόμιον εἰ τὸν Αἵμονος φθόγγον συνίημ᾽ ἢ θεοῖσι κλέπτομαι,145
τάδ᾽,ἐξ ἀθύμου δεσπότου κελευσμάτων ἠθροῦμεν ἐν δὲ λοισθίῳ τυμβεύματι τὴν μὲν κρεμαστὴν αὐχένος κατείδομεν βρόχῳ μιτώδει σινδόνος καθημμένην τὸν δ᾽ ἀμφὶ μέσσῃ περιπετῆ προσκείμενον εὐνῆς ἀποιμώζοντα τῆς κάτω φθορὰν καὶ πατρὸς ἔργα καὶ τὸ δύστηνον λέχος ὁ δ᾽ ὡς ὁρᾷ σφε στυγνὸν οἰμώξας ἔσω χωρεῖ πρὸς αὐτὸν κἀνακωκύσας καλεῖ ὦ τλῆμον οἷον ἔργον εἴργασαι τίνα νοῦν ἔσχες ἐν τῷ συμφορᾶς διεφθάρης ἔξελθε τέκνον ἱκέσιός σε λίσσομαι τὸν δ᾽ ἀγρίοις ὄσσοισι παπτήνας ὁ παῖς πτύσας προσώπῳ κοὐδὲν ἀντειπών ξίφους ἕλκει διπλοῦς κνώδοντας ἐκ δ᾽ ὁρμωμένου πατρὸς φυγαῖσιν ἤμπλακ᾽ εἶθ᾽ ὁ δύσμορος αὑτῷ χολωθείς ὥσπερ εἶχ᾽ ἐπενταθεὶς ἤρεισε πλευραῖς μέσσον ἔγχος ἐς δ᾽ ὑγρὸν ἀγκῶν᾽ ἔτ᾽ ἔμφρων παρθένῳ προσπτύσσεται καὶ φυσιῶν ὀξεῖαν ἐκβάλλει ῥοὴν λευκῇ παρειᾷ φοινίου σταλάγματος κεῖται δὲ νεκρὸς περὶ νεκρῷ τὰ νυμφικὰ τέλη λαχὼν δείλαιος εἰν Ἅιδου δόμοις δείξας ἐν ἀνθρώποισι τὴν ἀβουλίαν ὅσῳ μέγιστον ἀνδρὶ πρόσκειται κακόν,139
Χορός,τί τοῦτ᾽ ἂν εἰκάσειας ἡ γυνὴ πάλιν φρούδη πρὶν εἰπεῖν ἐσθλὸν ἢ κακὸν λόγον,14
Ἄγγελος,καὐτὸς τεθάμβηκ᾽ ἐλπίσιν δὲ βόσκομαι ἄχη τέκνου κλύουσαν ἐς πόλιν γόους οὐκ ἀξιώσειν ἀλλ᾽ ὑπὸ στέγης ἔσω δμωαῖς προθήσειν πένθος οἰκεῖον στένειν γνώμης γὰρ οὐκ ἄπειρος ὥσθ᾽ ἁμαρτάνειν,28
Χορός,οὐκ οἶδ᾽ ἐμοὶ δ᾽ οὖν ἥ τ᾽ ἄγαν σιγὴ βαρὺ δοκεῖ προσεῖναι χἠ μάτην πολλὴ βοή,16
Ἄγγελος,ἀλλ᾽ εἰσόμεσθα μή τι καὶ κατάσχετον κρυφῇ καλύπτει καρδίᾳ θυμουμένῃ δόμους παραστείχοντες εὖ γὰρ οὖν λέγεις καὶ τῆς ἄγαν γάρ ἐστί που σιγῆς βάρος,24
Χορός,καὶ μὴν ὅδ᾽ ἄναξ αὐτὸς ἐφήκει μνῆμ᾽ ἐπίσημον διὰ χειρὸς ἔχων εἰ θέμις εἰπεῖν οὐκ ἀλλοτρίαν ἄτην ἀλλ᾽ αὐτὸς ἁμαρτών,20
Κρέων,ἰὼ φρενῶν δυσφρόνων ἁμαρτήματα στερεὰ θανατόεντ᾽ ὦ κτανόντας τε καὶ θανόντας βλέποντες ἐμφυλίους ὤμοι ἐμῶν ἄνολβα βουλευμάτων ἰὼ παῖ νέος νέῳ ξὺν μόρῳ αἰαῖ αἰαῖ ἔθανες ἀπελύθης ἐμαῖς οὐδὲ σαῖς δυσβουλίαις,31
Χορός,οἴμ᾽ ὡς ἔοικας ὀψὲ τὴν δίκην ἰδεῖν,7
Κρέων,οἴμοι ἔχω μαθὼν δείλαιος ἐν δ᾽ ἐμῷ κάρᾳ θεὸς τότ᾽ ἄρα τότε μέγα βάρος μ᾽ ἔχων ἔπαισεν ἐν δ᾽ ἔσεισεν ἀγρίαις ὁδοῖς οἴμοι λακπάτητον ἀντρέπων χαράν φεῦ φεῦ ὦ πόνοι βροτῶν δύσπονοι,32
Ἐξάγγελος,ὦ δέσποθ᾽ ὡς ἔχων τε καὶ κεκτημένος τὰ μὲν πρὸ χειρῶν τάδε φέρων τὰ δ᾽ ἐν δόμοις ἔοικας ἥκειν καὶ τάχ᾽ ὄψεσθαι κακά,23
Κρέων,τί δ᾽ ἔστιν αὖ κάκιον ἐκ κακῶν ἔτι,8
Ἐξάγγελος,γυνὴ τέθνηκε τοῦδε παμμήτωρ νεκροῦ δύστηνος ἄρτι νεοτόμοισι πλήγμασιν,9
Κρέων,ἰώ ἰὼ δυσκάθαρτος Ἅιδου λιμήν τί μ᾽ ἄρα τί μ᾽ ὀλέκεις ὦ κακάγγελτά μοι προπέμψας ἄχη τίνα θροεῖς λόγον αἰαῖ ὀλωλότ᾽ ἄνδρ᾽ ἐπεξειργάσω τί φής παῖ τίν᾽ αὖ λέγεις μοι νέον αἰαῖ αἰαῖ σφάγιον ἐπ᾽ ὀλέθρῳ γυναικεῖον ἀμφικεῖσθαι μόρον,39
Χορός,ὁρᾶν πάρεστιν οὐ γὰρ ἐν μυχοῖς ἔτι,7
Κρέων,οἴμοι κακὸν τόδ᾽ ἄλλο δεύτερον βλέπω τάλας τίς ἄρα τίς με πότμος ἔτι περιμένει ἔχω μὲν ἐν χείρεσσιν ἀρτίως τέκνον τάλας τὸν δ᾽ ἔναντα προσβλέπω νεκρόν φεῦ φεῦ μᾶτερ ἀθλία φεῦ τέκνον,32
Ἐξάγγελος,ἡ δ᾽ ὀξυθήκτῳ βωμία περὶ ξίφει λύει κελαινὰ βλέφαρα κωκύσασα μὲν τοῦ πρὶν θανόντος Μεγαρέως κλεινὸν λάχος αὖθις δὲ τοῦδε λοίσθιον δὲ σοὶ κακὰς πράξεις ἐφυμνήσασα τῷ παιδοκτόνῳ,28
Κρέων,αἰαῖ αἰαῖ ἀνέπταν φόβῳ τί μ᾽ οὐκ ἀνταίαν ἔπαισέν τις ἀμφιθήκτῳ ξίφει δείλαιος ἐγώ αἰαῖ δειλαίᾳ δὲ συγκέκραμαι δύᾳ,19
Ἐξάγγελος,ὡς αἰτίαν γε τῶνδε κἀκείνων ἔχων πρὸς τῆς θανούσης τῆσδ᾽ ἐπεσκήπτου μόρων,12
Κρέων,ποίῳ δὲ κἀπελύσατ᾽ ἐν φοναῖς τρόπῳ,6
Ἐξάγγελος,παίσας ὑφ᾽ ἧπαρ αὐτόχειρ αὑτήν ὅπως παιδὸς τόδ᾽ ᾔσθετ᾽ ὀξυκώκυτον πάθος,11
Κρέων,ὤμοι μοι τάδ᾽ οὐκ ἐπ᾽ ἄλλον βροτῶν ἐμᾶς ἁρμόσει ποτ᾽ ἐξ αἰτίας ἐγὼ γάρ σ᾽ ἐγὼ ἔκανον ὢ μέλεος ἐγώ φάμ᾽ ἔτυμον ἰὼ πρόσπολοι ἄγετέ μ᾽ ὅτι τάχιστ᾽ ἄγετέ μ᾽ ἐκποδών τὸν οὐκ ὄντα μᾶλλον ἢ μηδένα,37
Χορός,κέρδη παραινεῖς εἴ τι κέρδος ἐν κακοῖς βράχιστα γὰρ κράτιστα τἀν ποσὶν κακά,13
Κρέων,ἴτω ἴτω φανήτω μόρων ὁ κάλλιστ᾽ ἔχων ἐμοὶ τερμίαν ἄγων ἁμέραν ὕπατος ἴτω ἴτω ὅπως μηκέτ᾽ ἆμαρ ἄλλ᾽ εἰσίδω,19
Χορός,μέλλοντα ταῦτα τῶν προκειμένων τι χρὴ μέλειν πράσσειν μέλει γὰρ τῶνδ᾽ ὅτοισι χρὴ μέλειν,14
Κρέων,ἀλλ᾽ ὧν ἐρῶ τοιαῦτα συγκατηυξάμην,5
Χορός,μή νυν προσεύχου μηδέν ὡς πεπρωμένης οὐκ ἔστι θνητοῖς συμφορᾶς ἀπαλλαγή,11
Κρέων,ἄγοιτ᾽ ἂν μάταιον ἄνδρ᾽ ἐκποδών ὅς ὦ παῖ σέ τ᾽ οὐχ ἑκὼν κάκτανον σέ τ᾽ αὖ τάνδ᾽ ὤμοι μέλεος οὐδ᾽ ἔχω ὅπᾳ πρὸς πότερα κλιθῶ πάντα γὰρ λέχρια τἀν χεροῖν τὰ δ᾽ ἐπὶ κρατί μοι πότμος δυσκόμιστος εἰσήλατο,38
Χορός,πολλῷ τὸ φρονεῖν εὐδαιμονίας πρῶτον ὑπάρχει χρὴ δὲ τά γ᾽ εἰς θεοὺς μηδὲν ἀσεπτεῖν μεγάλοι δὲ λόγοι μεγάλας πληγὰς τῶν ὑπεραύχων ἀποτίσαντες γήρᾳ τὸ φρονεῖν ἐδίδαξαν,26

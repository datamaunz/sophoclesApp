speaker,text,wordCount
Οἰδίπους,τέκνον τυφλοῦ γέροντος Ἀντιγόνη τίνας χώρους ἀφίγμεθ᾽ ἢ τίνων ἀνδρῶν πόλιν τίς τὸν πλανήτην Οἰδίπουν καθ᾽ ἡμέραν τὴν νῦν σπανιστοῖς δέξεται δωρήμασιν σμικρὸν μὲν ἐξαιτοῦντα τοῦ σμικροῦ δ᾽ ἔτι μεῖον φέροντα καὶ τόδ᾽ ἐξαρκοῦν ἐμοί στέργειν γὰρ αἱ πάθαι με χὠ χρόνος ξυνὼν μακρὸς διδάσκει καὶ τὸ γενναῖον τρίτον ἀλλ᾽ ὦ τέκνον θάκησιν εἴ τινα βλέπεις ἢ πρὸς βεβήλοις ἢ πρὸς ἄλσεσιν θεῶν στῆσόν με κἀξίδρυσον ὡς πυθώμεθα ὅπου ποτ᾽ ἐσμέν μανθάνειν γὰρ ἥκομεν ξένοι πρὸς ἀστῶν ἃν δ᾽ ἀκούσωμεν τελεῖν,81
Ἀντιγόνη,πάτερ ταλαίπωρ᾽ Οἰδίπους πύργοι μέν οἳ πόλιν στέγουσιν ὡς ἀπ᾽ ὀμμάτων πρόσω χῶρος δ᾽ ὅδ᾽ ἱερός ὡς ἀπεικάσαι βρύων δάφνης ἐλαίας ἀμπέλου πυκνόπτεροι δ᾽ εἴσω κατ᾽ αὐτὸν εὐστομοῦσ᾽ ἀηδόνες οὗ κῶλα κάμψον τοῦδ᾽ ἐπ᾽ ἀξέστου πέτρου μακρὰν γὰρ ὡς γέροντι προὐστάλης ὁδόν,42
Οἰδίπους,κάθιζέ νύν με καὶ φύλασσε τὸν τυφλόν,7
Ἀντιγόνη,χρόνου μὲν οὕνεκ᾽ οὐ μαθεῖν με δεῖ τόδε,8
Οἰδίπους,ἔχεις διδάξαι δή μ᾽ ὅποι καθέσταμεν,6
Ἀντιγόνη,τὰς γοῦν Ἀθήνας οἶδα τὸν δὲ χῶρον οὔ,8
Οἰδίπους,πᾶς γάρ τις ηὔδα τοῦτό γ᾽ ἡμὶν ἐμπόρων,8
Ἀντιγόνη,ἀλλ᾽ ὅστις ὁ τόπος ἦ μάθω μολοῦσά ποι,8
Οἰδίπους,ναί τέκνον εἴπερ ἐστί γ᾽ ἐξοικήσιμος,6
Ἀντιγόνη,ἀλλ᾽ ἐστὶ μὴν οἰκητός οἴομαι δὲ δεῖν οὐδέν πέλας γὰρ ἄνδρα τόνδε νῷν ὁρῶ,14
Οἰδίπους,ἦ δεῦρο προσστείχοντα κἀξορμώμενον,4
Ἀντιγόνη,καὶ δὴ μὲν οὖν παρόντα χὤ τί σοι λέγειν εὔκαιρόν ἐστιν ἔννεφ᾽ ὡς ἀνὴρ ὅδε,15
Οἰδίπους,ὦ ξεῖν᾽ ἀκούων τῆσδε τῆς ὑπέρ τ᾽ ἐμοῦ αὑτῆς θ᾽ ὁρώσης οὕνεχ᾽ ἡμὶν αἴσιος σκοπὸς προσήκεις ὧν ἀδηλοῦμεν φράσαι,19
Ξένος,πρὶν νῦν τὰ πλείον᾽ ἱστορεῖν ἐκ τῆσδ᾽ ἕδρας ἔξελθ᾽ ἔχεις γὰρ χῶρον οὐχ ἁγνὸν πατεῖν,15
Οἰδίπους,τίς δ᾽ ἔσθ᾽ ὁ χῶρος τοῦ θεῶν νομίζεται,8
Ξένος,ἄθικτος οὐδ᾽ οἰκητός αἱ γὰρ ἔμφοβοι θεαί σφ᾽ ἔχουσι Γῆς τε καὶ Σκότου κόραι,14
Οἰδίπους,τίνων τὸ σεμνὸν ὄνομ᾽ ἂν εὐξαίμην κλύων,7
Ξένος,τὰς πάνθ᾽ ὁρώσας Εὐμενίδας ὅ γ᾽ ἐνθάδ᾽ ἂν εἴποι λεώς νιν ἄλλα δ᾽ ἀλλαχοῦ καλά,15
Οἰδίπους,ἀλλ᾽ ἵλεῳ μὲν τὸν ἱκέτην δεξαίατο ὡς οὐχ ἕδρας γῆς τῆσδ᾽ ἂν ἐξέλθοιμ᾽ ἔτι,14
Ξένος,τί δ᾽ ἐστὶ τοῦτο,4
Οἰδίπους,ξυμφορᾶς ξύνθημ᾽ ἐμῆς,3
Ξένος,ἀλλ᾽ οὐδ᾽ ἐμοί τοι τοὐξανιστάναι πόλεως δίχ᾽ ἐστὶ θάρσος πρίν γ᾽ ἂν ἐνδείξω τί δρῶ,15
Οἰδίπους,πρός νυν θεῶν ὦ ξεῖνε μή μ᾽ ἀτιμάσῃς τοιόνδ᾽ ἀλήτην ὧν σε προστρέπω φράσαι,14
Ξένος,σήμαινε κοὐκ᾽ ἄτιμος ἔκ γ᾽ ἐμοῦ φανεῖ,7
Οἰδίπους,τίς ἔσθ᾽ ὁ χῶρος δῆτ᾽ ἐν ᾧ βεβήκαμεν,8
Ξένος,ὅσ᾽ οἶδα κἀγὼ πάντ᾽ ἐπιστήσει κλύων χῶρος μὲν ἱερὸς πᾶς ὅδ᾽ ἔστ᾽ ἔχει δέ νιν σεμνὸς Ποσειδῶν ἐν δ᾽ ὁ πυρφόρος θεὸς Τιτὰν Προμηθεύς ὃν δ᾽ ἐπιστείβεις τόπον χθονὸς καλεῖται τῆσδε χαλκόπους ὀδός ἔρεισμ᾽ Ἀθηνῶν οἱ δὲ πλησίοι γύαι τόνδ᾽ ἱππότην Κολωνὸν εὔχονται σφίσιν ἀρχηγὸν εἶναι καὶ φέρουσι τοὔνομα τὸ τοῦδε κοινὸν πάντες ὠνομασμένοι τοιαῦτά σοι ταῦτ᾽ ἐστίν ὦ ξέν᾽ οὐ λόγοις τιμώμεν᾽ ἀλλὰ τῇ ξυνουσίᾳ πλέον,67
Οἰδίπους,ἦ γάρ τινες ναίουσι τούσδε τοὺς τόπους,7
Ξένος,καὶ κάρτα τοῦδε τοῦ θεοῦ γ᾽ ἐπώνυμοι,7
Οἰδίπους,ἄρχει τις αὐτῶν ἢ πὶ τῷ πλήθει λόγος,8
Ξένος,ἐκ τοῦ κατ᾽ ἄστυ βασιλέως τάδ᾽ ἄρχεται,7
Οἰδίπους,οὗτος δὲ τίς λόγῳ τε καὶ σθένει κρατεῖ,8
Ξένος,Θησεὺς καλεῖται τοῦ πρὶν Αἰγέως τόκος,6
Οἰδίπους,ἆρ᾽ ἄν τις αὐτῷ πομπὸς ἐξ ὑμῶν μόλοι,8
Ξένος,ὡς πρὸς τί λέξων ἢ καταρτύσων μολεῖν,7
Οἰδίπους,ὡς ἂν προσαρκῶν σμικρὰ κερδάνῃ μέγα,6
Ξένος,καὶ τίς πρὸς ἀνδρὸς μὴ βλέποντος ἄρκεσις,7
Οἰδίπους,ὅσ᾽ ἂν λέγωμεν πάνθ᾽ ὁρῶντα λέξομεν,6
Ξένος,οἶσθ᾽ ὦ ξέν᾽ ὡς νῦν μὴ σφαλῇς ἐπείπερ εἰ γενναῖος ὡς ἰδόντι πλὴν τοῦ δαίμονος αὐτοῦ μέν᾽ οὗπερ κἀφάνης ἕως ἐγὼ τοῖς ἐνθάδ᾽ αὐτοῦ μὴ κατ᾽ ἄστυ δημόταις λέξω τάδ᾽ ἐλθών οἵδε γὰρ κρινοῦσί σοι εἰ χρή σε μίμνειν ἢ πορεύεσθαι πάλιν,42
Οἰδίπους,ὦ τέκνον ἦ βέβηκεν ἡμὶν ὁ ξένος,7
Ἀντιγόνη,βέβηκεν ὥστε πᾶν ἐν ἡσύχῳ πάτερ ἔξεστι φωνεῖν ὡς ἐμοῦ μόνης πέλας,12
Οἰδίπους,ὦ πότνιαι δεινῶπες εὖτε νῦν ἕδρας πρώτων ἐφ᾽ ὑμῶν τῆσδε γῆς ἔκαμψ᾽ ἐγώ Φοίβῳ τε κἀμοὶ μὴ γένησθ᾽ ἀγνώμονες ὅς μοι τὰ πόλλ᾽ ἐκεῖν᾽ ὅτ᾽ ἐξέχρη κακά ταύτην ἔλεξε παῦλαν ἐν χρόνῳ μακρῷ ἐλθόντι χώραν τερμίαν ὅπου θεῶν σεμνῶν ἕδραν λάβοιμι καὶ ξενόστασιν ἐνταῦθα κάμψειν τὸν ταλαίπωρον βίον κέρδη μὲν οἰκήσαντα τοῖς δεδεγμένοις ἄτην δὲ τοῖς πέμψασιν οἵ μ᾽ ἀπήλασαν σημεῖα δ᾽ ἥξειν τῶνδέ μοι παρηγγύα ἢ σεισμὸν ἢ βροντήν τιν᾽ ἢ Διὸς σέλας ἔγνωκα μέν νυν ὥς με τήνδε τὴν ὁδὸν οὐκ ἔσθ᾽ ὅπως οὐ πιστὸν ἐξ ὑμῶν πτερὸν ἐξήγαγ᾽ εἰς τόδ᾽ ἄλσος οὐ γὰρ ἄν ποτε πρώταισιν ὑμῖν ἀντέκυρσ᾽ ὁδοιπορῶν νήφων ἀοίνοις κἀπὶ σεμνὸν ἑζόμην βάθρον τόδ᾽ ἀσκέπαρνον ἀλλά μοι θεαί βίου κατ᾽ ὀμφὰς τὰς Ἀπόλλωνος δότε πέρασιν ἤδη καὶ καταστροφήν τινα εἰ μὴ δοκῶ τι μειόνως ἔχειν ἀεὶ μόχθοις λατρεύων τοῖς ὑπερτάτοις βροτῶν ἴτ᾽ ὦ γλυκεῖαι παῖδες ἀρχαίου Σκότου ἴτ᾽ ὦ μεγίστης Παλλάδος καλούμεναι πασῶν Ἀθῆναι τιμιωτάτη πόλις οἰκτίρατ᾽ ἀνδρὸς Οἰδίπου τόδ᾽ ἄθλιον εἴδωλον οὐ γὰρ δὴ τόδ᾽ ἀρχαῖον δέμας,163
Ἀντιγόνη,σίγα πορεύονται γὰρ οἵδε δή τινες χρόνῳ παλαιοί σῆς ἕδρας ἐπίσκοποι,11
Οἰδίπους,σιγήσομαί τε καὶ σύ μ᾽ ἐξ ὁδοῦ πόδα κρύψον κατ᾽ ἄλσος τῶνδ᾽ ἕως ἂν ἐκμάθω τίνας λόγους ἐροῦσιν ἐν γὰρ τῷ μαθεῖν ἔνεστιν ηὑλάβεια τῶν ποιουμένων,26
Χορός,ὅρα τίς ἄρ᾽ ἦν ποῦ ναίει ποῦ κυρεῖ ἐκτόπιος συθεὶς ὁ πάντων ὁ πάντων ἀκορέστατος προσδέρκου λεῦσσέ νιν προσπεύθου πανταχῇ πλανάτας πλανάτας τις ὁ πρέσβυς οὐδ᾽ ἔγχωρος προσέβα γὰρ οὐκ ἄν ποτ᾽ ἀστιβὲς ἄλσος ἐς τᾶνδ᾽ ἀμαιμακετᾶν κορᾶν ἃς τρέμομεν λέγειν καὶ παραμειβόμεσθ᾽ ἀδέρκτως ἀφώνως ἀλόγως τὸ τᾶς εὐφάμου στόμα φροντίδος ἱέντες τὰ δὲ νῦν τιν᾽ ἥκειν λόγος οὐδὲν ἅζονθ᾽ ὃν ἐγὼ λεύσσων περὶ πᾶν οὔπω δύναμαι τέμενος γνῶναι ποῦ μοί ποτε ναίει,73
Οἰδίπους,ὅδ᾽ ἐκεῖνος ἐγώ φωνῇ γὰρ ὁρῶ τὸ φατιζόμενον,8
Χορός,ἰὼ ἰώ δεινὸς μὲν ὁρᾶν δεινὸς δὲ κλύειν,8
Οἰδίπους,μή μ᾽ ἱκετεύω προσίδητ᾽ ἄνομον,5
Χορός,Ζεῦ ἀλεξῆτορ τίς ποθ᾽ ὁ πρέσβυς,6
Οἰδίπους,οὐ πάνυ μοίρας εὐδαιμονίσαι πρώτης ὦ τῆσδ᾽ ἔφοροι χώρας δηλῶ δ᾽ οὐ γὰρ ἂν ὧδ᾽ ἀλλοτρίοις ὄμμασιν εἷρπον κἀπὶ σμικροῖς μέγας ὥρμουν,22
Χορός,ἐή ἀλαῶν ὀμμάτων ἆρα καὶ ἦσθα φυτάλμιος δυσαίων μακραίων γ᾽ ὅσ᾽ ἐπεικάσαι ἀλλ᾽ οὐ μὰν ἔν γ᾽ ἐμοὶ προσθήσει τάσδ᾽ ἀράς περᾷς γάρ περᾷς ἀλλ᾽ ἵνα τῷδ᾽ ἐν ἀ- φθέγκτῳ μὴ προπέσῃς νάπει ποιάεντι κάθυδρος οὗ κρατὴρ μειλιχίων ποτῶν ῥεύματι συντρέχει τόν ξένε πάμμορ᾽ εὖ φύλαξαι μετάσταθ᾽ ἀπόβαθι πολ- λὰ κέλευθος ἐρατύει κλύεις ὦ πολύμοχθ᾽ ἀλᾶτα λόγον εἴ τιν᾽ οἴσεις πρὸς ἐμὰν λέσχαν ἀβάτων ἀποβάς ἵνα πᾶσι νόμος φώνει πρόσθεν δ᾽ ἀπερύκου,72
Οἰδίπους,θύγατερ ποῖ τις φροντίδος ἔλθῃ,5
Ἀντιγόνη,ὦ πάτερ ἀστοῖς ἴσα χρὴ μελετᾶν εἴκοντας ἃ δεῖ κἀκούοντας,10
Οἰδίπους,πρόσθιγέ νύν μου,3
Ἀντιγόνη,ψαύω καὶ δή,3
Οἰδίπους,ὦ ξένε μὴ δῆτ᾽ ἀδικηθῶ σοὶ πιστεύσας καὶ μεταναστάς,9
Χορός,οὔ τοι μήποτέ σ᾽ ἐκ τῶνδ᾽ ἑδράνων ὦ γέρον ἄκοντά τις ἄξει,12
Οἰδίπους,ἔτ᾽ οὖν,2
Χορός,ἔτι βαῖνε πόρσω,3
Οἰδίπους,ἔτι,1
Χορός,προβίβαζε κούρα πόρσω σὺ γὰρ ἀΐεις,6
Ἀντιγόνη,*,1
Οἰδίπους,*,1
Ἀντιγόνη,* ἕπεο μάν ἕπε᾽ ὧδ᾽ ἀμαυρῷ κώλῳ πάτερ ᾇ σ᾽ ἄγω,11
Οἰδίπους,*,1
Χορός,τόλμα ξεῖνος ἐπὶ ξένης ὦ τλάμων ὅ τι καὶ πόλις τέτροφεν ἄφιλον ἀποστυγεῖν καὶ τὸ φίλον σέβεσθαι,17
Οἰδίπους,ἄγε νυν σύ με παῖ ἵν᾽ ἂν εὐσεβίας ἐπιβαίνοντες τὸ μὲν εἴποιμεν τὸ δ᾽ ἀκούσαιμεν καὶ μὴ χρείᾳ πολεμῶμεν,19
Χορός,αὐτοῦ μηκέτι τοῦδ᾽ αὐτοπέτρου βήματος ἔξω πόδα κλίνῃς,8
Οἰδίπους,οὕτως,1
Χορός,ἅλις ὡς ἀκούεις,3
Οἰδίπους,ἦ ἑσθῶ,2
Χορός,λέχριός γ᾽ ἐπ᾽ ἄκρου λᾶος βραχὺς ὀκλάσας,7
Ἀντιγόνη,πάτερ ἐμὸν τόδ᾽ ἐν ἁσυχαίᾳ,5
Οἰδίπους,ἰώ μοί μοι,3
Ἀντιγόνη,βάσει βάσιν ἅρμοσαι γεραὸν ἐς χέρα σῶμα σὸν προκλίνας φιλίαν ἐμάν,11
Οἰδίπους,ὤμοι δύσφρονος ἄτας,3
Χορός,ὦ τλάμων ὅτε νῦν χαλᾷς αὔδασον τίς ἔφυς βροτῶν τίς ὁ πολύπονος ἄγει τίν᾽ ἂν σοῦ πατρίδ᾽ ἐκπυθοίμαν,18
Οἰδίπους,ὦ ξένοι ἀπόπτολις ἀλλὰ μὴ,5
Χορός,τί τόδ᾽ ἀπεννέπεις γέρον,4
Οἰδίπους,μὴ μὴ μή μ᾽ ἀνέρῃ τίς εἰμι μηδ᾽ ἐξετάσῃς πέρα ματεύων,11
Χορός,τί τόδ᾽,2
Οἰδίπους,αἰνὰ φύσις,2
Χορός,αὔδα,1
Οἰδίπους,τέκνον ὤμοι τί γεγώνω,4
Χορός,τίνος εἶ σπέρματος ὦ ξένε φώνει πατρόθεν,7
Οἰδίπους,ὤμοι ἐγώ τί πάθω τέκνον ἐμόν,6
Ἀντιγόνη,λέγ᾽ ἐπείπερ ἐπ᾽ ἔσχατα βαίνεις,5
Οἰδίπους,ἀλλ᾽ ἐρῶ οὐ γὰρ ἔχω κατακρυφάν,6
Χορός,μακρὰ μέλλετον ἀλλὰ τάχυνε,4
Οἰδίπους,Λαΐου ἴστε τιν᾽,3
Χορός,ὢ ἰοὺ ἰού,3
Οἰδίπους,τό τε Λαβδακιδᾶν γένος,4
Χορός,ὦ Ζεῦ,2
Οἰδίπους,ἄθλιον Οἰδιπόδαν,2
Χορός,σὺ γὰρ ὅδ᾽ εἶ,4
Οἰδίπους,δέος ἴσχετε μηδὲν ὅσ᾽ αὐδῶ,5
Χορός,ἰὼ ὢ ὤ,3
Οἰδίπους,δύσμορος,1
Χορός,ὢ ὤ,2
Οἰδίπους,θύγατερ τί ποτ᾽ αὐτίκα κύρσει,5
Χορός,ἔξω πόρσω βαίνετε χώρας,4
Οἰδίπους,ἃ δ᾽ ὑπέσχεο ποῖ καταθήσεις,5
Χορός,οὐδενὶ μοιριδία τίσις ἔρχεται ἃν προπάθῃ τὸ τίνειν ἀπάτα δ᾽ ἀπά- ταις ἑτέραις ἑτέρα παραβαλλομέ- να πόνον οὐ χάριν ἀντιδίδωσιν ἔ- χειν σὺ δὲ τῶνδ᾽ ἑδράνων πάλιν ἔκτοπος αὖθις ἄφορμος ἐμᾶς χθονὸς ἔκθορε μή τι πέρα χρέος ἐμᾷ πόλει προσάψῃς,40
Ἀντιγόνη,ὦ ξένοι αἰδόφρονες ἀλλ᾽ ἐπεὶ γεραὸν πατέρα τόνδ᾽ ἐμὸν οὐκ ἀνέτλατ᾽ ἔργων ἀκόντων ἀΐοντες αὐδάν ἀλλ᾽ ἐμὲ τὰν μελέαν ἱκετεύομεν ὦ ξένοι οἰκτίραθ᾽ ἃ πατρὸς ὑπὲρ τοὐμοῦ μόνου ἄντομαι οὐκ ἀλαοῖς προσορωμένα ὄμμα σὸν ὄμμασιν ὥς τις ἀφ᾽ αἵματος ὑμετέρου προφανεῖσα τὸν ἄθλιον αἰδοῦς κῦρσαι ἐν ὔμμι γὰρ ὡς θεῷ κείμεθα τλάμονες ἀλλ᾽ ἴτε νεύσατε τὰν ἀδόκητον χάριν πρός σ᾽ ὅ τι σοι φίλον ἐκ σέθεν ἄντομαι ἢ τέκνον ἢ λέχος ἢ χρέος ἢ θεός οὐ γὰρ ἴδοις ἂν ἀθρῶν βροτὸν ὅστις ἄν εἰ θεὸς ἄγοι ἐκφυγεῖν δύναιτο,88
Χορός,ἀλλ᾽ ἴσθι τέκνον Οἰδίπου σέ τ᾽ ἐξ ἴσου οἰκτίρομεν καὶ τόνδε συμφορᾶς χάριν τὰ δ᾽ ἐκ θεῶν τρέμοντες οὐ σθένοιμεν ἂν φωνεῖν πέρα τῶν πρὸς σὲ νῦν εἰρημένων,28
Οἰδίπους,τί δῆτα δόξης ἢ τί κληδόνος καλῆς μάτην ῥεούσης ὠφέλημα γίγνεται εἰ τάς γ᾽ Ἀθήνας φασὶ θεοσεβεστάτας εἶναι μόνας δὲ τὸν κακούμενον ξένον σῴζειν οἵας τε καὶ μόνας ἀρκεῖν ἔχειν κἄμοιγε ποῦ τοῦτ᾽ ἐστίν οἵτινες βάθρων ἐκ τῶνδέ μ᾽ ἐξάραντες εἶτ᾽ ἐλαύνετε ὄνομα μόνον δείσαντες οὐ γὰρ δὴ τό γε σῶμ᾽ οὐδὲ τἄργα τἄμ᾽ ἐπεὶ τά γ᾽ ἔργα μου πεπονθότ᾽ ἐστὶ μᾶλλον ἢ δεδρακότα εἴ σοι τὰ μητρὸς καὶ πατρὸς χρείη λέγειν ὧν οὕνεκ᾽ ἐκφοβεῖ με τοῦτ᾽ ἐγὼ καλῶς ἔξοιδα καίτοι πῶς ἐγὼ κακὸς φύσιν ὅστις παθὼν μὲν ἀντέδρων ὥστ᾽ εἰ φρονῶν ἔπρασσον οὐδ᾽ ἂν ὧδ᾽ ἐγιγνόμην κακός νῦν δ᾽ οὐδὲν εἰδὼς ἱκόμην ἵν᾽ ἱκόμην ὑφ᾽ ὧν δ᾽ ἔπασχον εἰδότων ἀπωλλύμην ἀνθ᾽ ὧν ἱκνοῦμαι πρὸς θεῶν ὑμᾶς ξένοι ὥσπερ με κἀνεστήσαθ᾽ ὧδε σώσατε καὶ μὴ θεοὺς τιμῶντες εἶτα τοὺς θεοὺς μοίρας ποιεῖσθε μηδαμῶς ἡγεῖσθε δὲ βλέπειν μὲν αὐτοὺς πρὸς τὸν εὐσεβῆ βροτῶν βλέπειν δὲ πρὸς τοὺς δυσσεβεῖς φυγὴν δέ του μήπω γενέσθαι φωτὸς ἀνοσίου βροτῶν ξὺν οἷς σὺ μὴ κάλυπτε τὰς εὐδαίμονας ἔργοις Ἀθήνας ἀνοσίοις ὑπηρετῶν ἀλλ᾽ ὥσπερ ἔλαβες τὸν ἱκέτην ἐχέγγυον ῥύου με κἀκφύλασσε μηδέ μου κάρα τὸ δυσπρόσοπτον εἰσορῶν ἀτιμάσῃς ἥκω γὰρ ἱερὸς εὐσεβής τε καὶ φέρων ὄνησιν ἀστοῖς τοῖσδ᾽ ὅταν δ᾽ ὁ κύριος παρῇ τις ὑμῶν ὅστις ἐστὶν ἡγεμών τότ᾽ εἰσακούων πάντ᾽ ἐπιστήσει τὰ δὲ μεταξὺ τούτου μηδαμῶς γίγνου κακός,213
Χορός,ταρβεῖν μέν ὦ γεραιέ τἀνθυμήματα πολλή στ᾽ ἀνάγκη τἀπὸ σοῦ λόγοισι γὰρ οὐκ ὠνόμασται βραχέσι τοὺς δὲ τῆσδε γῆς ἄνακτας ἀρκεῖ ταῦτά μοι διειδέναι,24
Οἰδίπους,καὶ ποῦ σθ᾽ ὁ κραίνων τῆσδε τῆς χώρας ξένοι,9
Χορός,πατρῷον ἄστυ γῆς ἔχει σκοπὸς δέ νιν ὃς κἀμὲ δεῦρ᾽ ἔπεμψεν οἴχεται στελῶν,13
Οἰδίπους,ἦ καὶ δοκεῖτε τοῦ τυφλοῦ τιν᾽ ἐντροπὴν ἢ φροντίδ᾽ ἕξειν αὐτὸν ὥστ᾽ ἐλθεῖν πέλας,14
Χορός,καὶ κάρθ᾽ ὅταν περ τοὔνομ᾽ αἴσθηται τὸ σόν,8
Οἰδίπους,τίς δ᾽ ἔσθ᾽ ὁ κείνῳ τοῦτο τοὔπος ἀγγελῶν,8
Χορός,μακρὰ κέλευθος πολλὰ δ᾽ ἐμπόρων ἔπη φιλεῖ πλανᾶσθαι τῶν ἐκεῖνος ἀΐων θάρσει παρέσται πολὺ γάρ ὦ γέρον τὸ σὸν ὄνομα διήκει πάντας ὥστε κεἰ βραδὺς εὕδει κλύων σοῦ δεῦρ᾽ ἀφίξεται ταχύς,31
Οἰδίπους,ἀλλ᾽ εὐτυχὴς ἵκοιτο τῇ θ᾽ αὑτοῦ πόλει ἐμοί τε τίς γὰρ ἐσθλὸς οὐχ αὑτῷ φίλος,15
Ἀντιγόνη,ὦ Ζεῦ τί λέξω ποῖ φρενῶν ἔλθω πάτερ,8
Οἰδίπους,τί δ᾽ ἔστι τέκνον Ἀντιγόνη,5
Ἀντιγόνη,γυναῖχ᾽ ὁρῶ στείχουσαν ἡμῶν ἆσσον Αἰτναίας ἐπὶ πώλου βεβῶσαν κρατὶ δ᾽ ἡλιοστεγὴς κυνῆ πρόσωπα Θεσσαλίς νιν ἀμπέχει τί φῶ ἆρ᾽ ἔστιν ἆρ᾽ οὐκ ἔστιν ἢ γνώμη πλανᾷ καὶ φημὶ κἀπόφημι κοὐκ ἔχω τί φῶ τάλαινα οὐκ ἔστιν ἄλλη φαιδρὰ γοῦν ἀπ᾽ ὀμμάτων σαίνει με προσστείχουσα σημαίνει δ᾽ ὅτι μόνης τόδ᾽ ἐστὶ δῆλον Ἰσμήνης κάρα,54
Οἰδίπους,πῶς εἶπας ὦ παῖ,4
Ἀντιγόνη,παῖδα σήν ἐμὴν δ᾽ ὁρᾶν ὅμαιμον αὐδῇ δ᾽ αὐτίκ᾽ ἔξεστιν μαθεῖν,11
Ἰσμήνη,ὦ δισσὰ πατρὸς καὶ κασιγνήτης ἐμοὶ ἥδιστα προσφωνήμαθ᾽ ὡς ὑμᾶς μόλις εὑροῦσα λύπῃ δεύτερον μόλις βλέπω,16
Οἰδίπους,ὦ τέκνον ἥκεις,3
Ἰσμήνη,ὦ πάτερ δύσμοιρ᾽ ὁρᾶν,4
Οἰδίπους,τέκνον πέφηνας,2
Ἰσμήνη,οὐκ ἄνευ μόχθου γέ μοι,5
Οἰδίπους,πρόσψαυσον ὦ παῖ,3
Ἰσμήνη,θιγγάνω δυοῖν ὁμοῦ,3
Οἰδίπους,ὦ σπέρμ᾽ ὅμαιμον,3
Ἰσμήνη,ὦ δυσάθλιαι τροφαί,3
Οἰδίπους,ἦ τῆσδε κἀμοῦ,3
Ἰσμήνη,δυσμόρου τ᾽ ἐμοῦ τρίτης,4
Οἰδίπους,τέκνον τί δ᾽ ἦλθες,4
Ἰσμήνη,σῇ πάτερ προμηθίᾳ,3
Οἰδίπους,πότερα πόθοισι,2
Ἰσμήνη,καὶ λόγων γ᾽ αὐτάγγελος ξὺν ᾧπερ εἶχον οἰκετῶν πιστῷ μόνῳ,10
Οἰδίπους,οἱ δ᾽ αὐθόμαιμοι ποῦ νεανίαι πονεῖν,6
Ἰσμήνη,εἴσ᾽ οὗπέρ εἰσι δεινὰ τἀν κείνοις τανῦν,7
Οἰδίπους,ὦ πάντ᾽ ἐκείνω τοῖς ἐν Αἰγύπτῳ νόμοις φύσιν κατεικασθέντε καὶ βίου τροφάς ἐκεῖ γὰρ οἱ μὲν ἄρσενες κατὰ στέγας θακοῦσιν ἱστουργοῦντες αἱ δὲ σύννομοι τἄξω βίου τροφεῖα πορσύνουσ᾽ ἀεί σφῷν δ᾽ ὦ τέκν᾽ οὓς μὲν εἰκὸς ἦν πονεῖν τάδε κατ᾽ οἶκον οἰκουροῦσιν ὥστε παρθένοι σφὼ δ᾽ ἀντ᾽ ἐκείνων τἀμὰ δυστήνου κακὰ ὑπερπονεῖτον ἡ μὲν ἐξ ὅτου νέας τροφῆς ἔληξε καὶ κατίσχυσεν δέμας ἀεὶ μεθ᾽ ἡμῶν δύσμορος πλανωμένη γερονταγωγεῖ πολλὰ μὲν κατ᾽ ἀγρίαν ὕλην ἄσιτος νηλίπους τ᾽ ἀλωμένη πολλοῖσι δ᾽ ὄμβροις ἡλίου τε καύμασιν μοχθοῦσα τλήμων δεύτερ᾽ ἡγεῖται τὰ τῆς οἴκοι διαίτης εἰ πατὴρ τροφὴν ἔχοι σὺ δ᾽ ὦ τέκνον πρόσθεν μὲν ἐξίκου πατρὶ μαντεῖ᾽ ἄγουσα πάντα Καδμείων λάθρᾳ ἃ τοῦδ᾽ ἐχρήσθη σώματος φύλαξ τέ μου πιστὴ κατέστης γῆς ὅτ᾽ ἐξηλαυνόμην νῦν δ᾽ αὖ τίν᾽ ἥκεις μῦθον Ἰσμήνη πατρὶ φέρουσα τίς σ᾽ ἐξῆρεν οἴκοθεν στόλος ἥκεις γὰρ οὐ κενή γε τοῦτ᾽ ἐγὼ σαφῶς ἔξοιδα μὴ οὐχὶ δεῖμ᾽ ἐμοὶ φέρουσά τι,149
Ἰσμήνη,ἐγὼ τὰ μὲν παθήμαθ᾽ ἅπαθον πάτερ ζητοῦσα τὴν σὴν ποῦ κατοικοίης τροφήν παρεῖσ᾽ ἐάσω δὶς γὰρ οὐχὶ βούλομαι πονοῦσά τ᾽ ἀλγεῖν καὶ λέγουσ᾽ αὖθις πάλιν ἃ δ᾽ ἀμφὶ τοῖν σοῖν δυσμόροιν παίδοιν κακὰ νῦν ἐστι ταῦτα σημανοῦσ᾽ ἐλήλυθα πρὶν μὲν γὰρ αὐτοῖς ἦν ἔρως Κρέοντί τε θρόνους ἐᾶσθαι μηδὲ χραίνεσθαι πόλιν λόγῳ σκοποῦσι τὴν πάλαι γένους φθοράν οἵα κατέσχε τὸν σὸν ἄθλιον δόμον νῦν δ᾽ ἐκ θεῶν του κἀλιτηρίου φρενὸς εἰσῆλθε τοῖν τρὶς ἀθλίοιν ἔρις κακή ἀρχῆς λαβέσθαι καὶ κράτους τυραννικοῦ χὠ μὲν νεάζων καὶ χρόνῳ μείων γεγὼς τὸν πρόσθε γεννηθέντα Πολυνείκη θρόνων ἀποστερίσκει κἀξελήλακεν πάτρας ὁ δ᾽ ὡς καθ᾽ ἡμᾶς ἔσθ᾽ ὁ πληθύων λόγος τὸ κοῖλον Ἄργος βὰς φυγὰς προσλαμβάνει κῆδός τε καινὸν καὶ ξυνασπιστὰς φίλους ὡς αὐτίκ᾽ Ἄργος ἢ τὸ Καδμείων πέδον τιμῇ καθέξον ἢ πρὸς οὐρανὸν βιβῶν ταῦτ᾽ οὐκ ἀριθμός ἐστιν ὦ πάτερ λόγων ἀλλ᾽ ἔργα δεινά τοὺς δὲ σοὺς ὅπου θεοὶ πόνους κατοικτιοῦσιν οὐκ ἔχω μαθεῖν,150
Οἰδίπους,ἤδη γὰρ ἔσχες ἐλπίδ᾽ ὡς ἐμοῦ θεοὺς ὤραν τιν᾽ ἕξειν ὥστε σωθῆναί ποτε,13
Ἰσμήνη,ἔγωγε τοῖς νὺν γ᾽ ὦ πάτερ μαντεύμασιν,7
Οἰδίπους,ποίοισι τούτοις τί δὲ τεθέσπισται τέκνον,6
Ἰσμήνη,σὲ τοῖς ἐκεῖ ζητητὸν ἀνθρώποις ποτὲ θανόντ᾽ ἔσεσθαι ζῶντά τ᾽ εὐσοίας χάριν,12
Οἰδίπους,τίς δ᾽ ἂν τοιοῦδ᾽ ὑπ᾽ ἀνδρὸς εὖ πράξειεν ἄν,9
Ἰσμήνη,ἐν σοὶ τὰ κείνων φασὶ γίγνεσθαι κράτη,7
Οἰδίπους,ὅτ᾽ οὐκέτ᾽ εἰμί τηνικαῦτ᾽ ἄρ᾽ εἴμ᾽ ἀνήρ,7
Ἰσμήνη,νῦν γὰρ θεοί σ᾽ ὀρθοῦσι πρόσθε δ᾽ ὤλλυσαν,8
Οἰδίπους,γέροντα δ᾽ ὀρθοῦν φλαῦρον ὃς νέος πέσῃ,7
Ἰσμήνη,καὶ μὴν Κρέοντά γ᾽ ἴσθι σοι τούτων χάριν ἥξοντα βαιοῦ κοὐχὶ μυρίου χρόνου,13
Οἰδίπους,ὅπως τί δράσῃ θύγατερ ἑρμήνευέ μοι,6
Ἰσμήνη,ὥς σ᾽ ἄγχι γῆς στήσωσι Καδμείας ὅπως κρατῶσι μὲν σοῦ γῆς δὲ μὴ μβαίνῃς ὅρων,15
Οἰδίπους,ἡ δ᾽ ὠφέλησις τίς θύρασι κειμένου,6
Ἰσμήνη,κείνοις ὁ τύμβος δυστυχῶν ὁ σὸς βαρύς,7
Οἰδίπους,κἄνευ θεοῦ τις τοῦτό γ᾽ ἂν γνώμῃ μάθοι,8
Ἰσμήνη,τούτου χάριν τοίνυν σε προσθέσθαι πέλας χώρας θέλουσι μηδ᾽ ἵν᾽ ἂν σαυτοῦ κρατοῖς,13
Οἰδίπους,ἦ καὶ κατασκιῶσι Θηβαίᾳ κόνει,5
Ἰσμήνη,ἀλλ᾽ οὐκ ἐᾷ τοὔμφυλον αἷμά σ᾽ ὦ πάτερ,8
Οἰδίπους,οὐκ ἆρ᾽ ἐμοῦ γε μὴ κρατήσωσίν ποτε,7
Ἰσμήνη,ἔσται ποτ᾽ ἆρα τοῦτο Καδμείοις βάρος,6
Οἰδίπους,ποίας φανείσης ὦ τέκνον συναλλαγῆς,5
Ἰσμήνη,τῆς σῆς ὑπ᾽ ὀργῆς σοῖς ὅταν στῶσιν τάφοις,8
Οἰδίπους,ἃ δ᾽ ἐννέπεις κλύουσα τοῦ λέγεις τέκνον,7
Ἰσμήνη,ἀνδρῶν θεωρῶν Δελφικῆς ἀφ᾽ ἑστίας,5
Οἰδίπους,καὶ ταῦτ᾽ ἐφ᾽ ἡμῖν Φοῖβος εἰρηκὼς κυρεῖ,7
Ἰσμήνη,ὥς φασιν οἱ μολόντες εἰς Θήβης πέδον,7
Οἰδίπους,παίδων τις οὖν ἤκουσε τῶν ἐμῶν τάδε,7
Ἰσμήνη,ἄμφω γ᾽ ὁμοίως κἀξεπίστασθον καλῶς,5
Οἰδίπους,κᾆθ᾽ οἱ κάκιστοι τῶνδ᾽ ἀκούσαντες πάρος τοὐμοῦ πόθου προύθεντο τὴν τυραννίδα,11
Ἰσμήνη,ἀλγῶ κλύουσα ταῦτ᾽ ἐγώ φέρω δ᾽ ὅμως,7
Οἰδίπους,ἀλλ᾽ οἱ θεοί σφιν μήτε τὴν πεπρωμένην ἔριν κατασβέσειαν ἔν τ᾽ ἐμοὶ τέλος αὐτοῖν γένοιτο τῆσδε τῆς μάχης πέρι ἧς νῦν ἔχονται κἀπαναίρονται δόρυ ὡς οὔτ᾽ ἂν ὃς νῦν σκῆπτρα καὶ θρόνους ἔχει μείνειεν οὔτ᾽ ἂν οὑξεληλυθὼς πάλιν ἔλθοι ποτ᾽ αὖθις οἵ γε τὸν φύσαντ᾽ ἐμὲ οὕτως ἀτίμως πατρίδος ἐξωθούμενον οὐκ ἔσχον οὐδ᾽ ἤμυναν ἀλλ᾽ ἀνάστατος αὐτοῖς ἐπέμφθην κἀξεκηρύχθην φυγάς εἴποις ἂν ὡς θέλοντι τοῦτ᾽ ἐμοὶ τότε πόλις τὸ δῶρον εἰκότως κατῄνεσεν οὐ δῆτ᾽ ἐπεί τοι τὴν μὲν αὐτίχ᾽ ἡμέραν ὁπηνίκ᾽ ἔζει θυμός ἥδιστον δέ μοι τὸ κατθανεῖν ἦν καὶ τὸ λευσθῆναι πέτροις οὐδεὶς ἔρωτ᾽ ἐς τόνδ᾽ ἐφαίνετ᾽ ὠφελῶν χρόνῳ δ᾽ ὅτ᾽ ἤδη πᾶς ὁ μόχθος ἦν πέπων κἀμάνθανον τὸν θυμὸν ἐκδραμόντα μοι μείζω κολαστὴν τῶν πρὶν ἡμαρτημένων τὸ τηνίκ᾽ ἤδη τοῦτο μὲν πόλις βίᾳ ἤλαυνέ μ᾽ ἐκ γῆς χρόνιον οἱ δ᾽ ἐπωφελεῖν οἱ τοῦ πατρός τῷ πατρὶ δυνάμενοι τὸ δρᾶν οὐκ ἠθέλησαν ἀλλ᾽ ἔπους σμικροῦ χάριν φυγάς σφιν ἔξω πτωχὸς ἠλώμην ἀεί ἐκ ταῖνδε δ᾽ οὔσαιν παρθένοιν ὅσον φύσις δίδωσιν αὐταῖν καὶ τροφὰς ἔχω βίου καὶ γῆς ἄδειαν καὶ γένους ἐπάρκεσιν τὼ δ᾽ ἀντὶ τοῦ φύσαντος εἱλέσθην θρόνους καὶ σκῆπτρα κραίνειν καὶ τυραννεύειν χθονός ἀλλ᾽ οὔ τι μὴ λάχωσι τοῦδε συμμάχου οὐδέ σφιν ἀρχῆς τῆσδε Καδμείας ποτὲ ὄνησις ἥξει τοῦτ᾽ ἐγῷδα τῆσδέ τε μαντεῖ᾽ ἀκούων συννοῶν τε τἀξ ἐμοῦ παλαίφαθ᾽ ἁμοὶ Φοῖβος ἤνυσέν ποτε πρὸς ταῦτα καὶ Κρέοντα πεμπόντων ἐμοῦ μαστῆρα κεἴ τις ἄλλος ἐν πόλει σθένει ἐὰν γὰρ ὑμεῖς ὦ ξένοι θέληθ᾽ ὁμοῦ προστάτισι ταῖς σεμναῖσι δημούχοις θεαῖς ἀλκὴν ποεῖσθαι τῇδε τῇ πόλει μέγαν σωτῆρ᾽ ἀρεῖσθε τοῖς δ᾽ ἐμοῖς ἐχθροῖς πόνους,253
Χορός,ἐπάξιος μέν Οἰδίπους κατοικτίσαι αὐτός τε παῖδές θ᾽ αἵδ᾽ ἐπεὶ δὲ τῆσδε γῆς σωτῆρα σαυτὸν τῷδ᾽ ἐπεμβάλλεις λόγῳ παραινέσαι σοι βούλομαι τὰ σύμφορα,23
Οἰδίπους,ὦ φίλταθ᾽ ὡς νῦν πᾶν τελοῦντι προξένει,7
Χορός,θοῦ νῦν καθαρμὸν τῶνδε δαιμόνων ἐφ᾽ ἃς τὸ πρῶτον ἵκου καὶ κατέστειψας πέδον,13
Οἰδίπους,τρόποισι ποίοις ὦ ξένοι διδάσκετε,5
Χορός,πρῶτον μὲν ἱερὰς ἐξ ἀειρύτου χοὰς κρήνης ἐνεγκοῦ δι᾽ ὁσίων χειρῶν θιγών,12
Οἰδίπους,ὅταν δὲ τοῦτο χεῦμ᾽ ἀκήρατον λάβω,6
Χορός,κρατῆρές εἰσιν ἀνδρὸς εὔχειρος τέχνη ὧν κρᾶτ᾽ ἔρεψον καὶ λαβὰς ἀμφιστόμους,11
Οἰδίπους,θαλλοῖσιν ἢ κρόκαισιν ἢ ποίῳ τρόπῳ,6
Χορός,οἰός γε νεαρᾶς νεοπόκῳ μαλλῷ λαβών,6
Οἰδίπους,εἶεν τὸ δ᾽ ἔνθεν ποῖ τελευτῆσαί με χρή,8
Χορός,χοὰς χέασθαι στάντα πρὸς πρώτην ἕω,6
Οἰδίπους,ἦ τοῖσδε κρωσσοῖς οἷς λέγεις χέω τάδε,7
Χορός,τρισσάς γε πηγάς τὸν τελευταῖον δ᾽ ὅλον,7
Οἰδίπους,τοῦ τόνδε πλήσας θῶ δίδασκε καὶ τόδε,7
Χορός,ὕδατος μελίσσης μηδὲ προσφέρειν μέθυ,5
Οἰδίπους,ὅταν δὲ τούτων γῆ μελάμφυλλος τύχῃ,6
Χορός,τρὶς ἐννέ᾽ αὐτῇ κλῶνας ἐξ ἀμφοῖν χεροῖν τιθεὶς ἐλαίας τάσδ᾽ ἐπεύχεσθαι λιτάς,12
Οἰδίπους,τούτων ἀκοῦσαι βούλομαι μέγιστα γάρ,5
Χορός,ὥς σφας καλοῦμεν Εὐμενίδας ἐξ εὐμενῶν στέρνων δέχεσθαι τὸν ἱκέτην σωτήριον αἰτοῦ σύ τ᾽ αὐτὸς κεἴ τις ἄλλος ἀντὶ σοῦ ἄπυστα φωνῶν μηδὲ μηκύνων βοήν ἔπειτ᾽ ἀφέρπειν ἄστροφος καὶ ταῦτά σοι δράσαντι θαρσῶν ἂν παρασταίην ἐγώ ἄλλως δὲ δειμαίνοιμ᾽ ἄν ὦ ξέν᾽ ἀμφὶ σοι,44
Οἰδίπους,ὦ παῖδε κλύετον τῶνδε προσχώρων ξένων,6
Ἀντιγόνη,ἠκούσαμέν τε χὤ τι δεῖ πρόστασσε δρᾶν,7
Οἰδίπους,ἐμοὶ μὲν οὐχ ὁδωτά λείπομαι γὰρ ἐν τῷ μὴ δύνασθαι μήδ᾽ ὁρᾶν δυοῖν κακοῖν σφῷν δ᾽ ἁτέρα μολοῦσα πραξάτω τάδε ἀρκεῖν γὰρ οἶμαι κἀντὶ μυρίων μίαν ψυχὴν τάδ᾽ ἐκτίνουσαν ἢν εὔνους παρῇ ἀλλ᾽ ἐν τάχει τι πράσσετον μόνον δέ με μὴ λείπετ᾽ οὐ γὰρ ἂν σθένοι τοὐμὸν δέμας ἔρημον ἕρπειν οὐδ᾽ ὑφηγητοῦ δίχα,53
Ἰσμήνη,ἀλλ᾽ εἶμ᾽ ἐγὼ τελοῦσα τὸν τόπον δ᾽ ἵνα χρῆσταί μ᾽ ἐφευρεῖν τοῦτο βούλομαι μαθεῖν,14
Χορός,τοὐκεῖθεν ἄλσους ὦ ξένη τοῦδ᾽ ἢν δέ του σπάνιν τιν᾽ ἴσχῃς ἔστ᾽ ἔποικος ὃς φράσει,15
Ἰσμήνη,χωροῖμ᾽ ἂν ἐς τόδ᾽ Ἀντιγόνη σὺ δ᾽ ἐνθάδε φύλασσε πατέρα τόνδε τοῖς τεκοῦσι γὰρ οὐδ᾽ εἰ πονεῖ τις δεῖ πόνου μνήμην ἔχειν,22
Χορός,δεινὸν μὲν τὸ πάλαι κείμενον ἤδη κακόν ὦ ξεῖν᾽ ἐπεγείρειν ὅμως δ᾽ ἔραμαι πυθέσθαι,14
Οἰδίπους,τί τοῦτο,2
Χορός,τᾶς δειλαίας ἀπόρου φανείσας ἀλγηδόνος ᾇ ξυνέστας,7
Οἰδίπους,μὴ πρὸς ξενίας ἀνοίξῃς τᾶς σᾶς ἃ πέπονθ᾽ ἀναιδῆ,9
Χορός,τό τοι πολὺ καὶ μηδαμὰ λῆγον χρῄζω ξεῖν᾽ ὀρθὸν ἄκουσμ᾽ ἀκοῦσαι,11
Οἰδίπους,ὤμοι,1
Χορός,στέρξον ἱκετεύω,2
Οἰδίπους,φεῦ φεῦ,2
Χορός,πείθου κἀγὼ γὰρ ὅσον σὺ προσχρῄζεις,6
Οἰδίπους,ἤνεγκ᾽ οὖν κακότατ᾽ ὦ ξένοι ἤνεγκ᾽ ἀέκων μέν θεὸς ἴστω τούτων δ᾽ αὐθαίρετον οὐδέν,14
Χορός,ἀλλ᾽ ἐς τί,3
Οἰδίπους,κακᾷ μ᾽ εὐνᾷ πόλις οὐδὲν ἴδριν γάμων ἐνέδησεν ἄτᾳ,9
Χορός,ἦ ματρόθεν ὡς ἀκούω δυσώνυμα λέκτρ᾽ ἐπλήσω,7
Οἰδίπους,ὤμοι θάνατος μὲν τάδ᾽ ἀκούειν ὦ ξεῖν᾽ αὗται δὲ δύ᾽ ἐξ ἐμοῦ μὲν,13
Χορός,πῶς φῄς,2
Οἰδίπους,παῖδε δύο δ᾽ ἄτα,4
Χορός,ὦ Ζεῦ,2
Οἰδίπους,ματρὸς κοινᾶς ἀπέβλαστον ὠδῖνος,4
Χορός,σαί τ᾽ εἴσ᾽ ἄρ᾽ ἀπόγονοί τε καὶ,7
Οἰδίπους,κοιναί γε πατρὸς ἀδελφεαί,4
Χορός,ἰώ,1
Οἰδίπους,ἰὼ δῆτα μυρίων γ᾽ ἐπιστροφαὶ κακῶν,6
Χορός,ἔπαθες,1
Οἰδίπους,ἔπαθον ἄλαστ᾽ ἔχειν,3
Χορός,ἔρεξας,1
Οἰδίπους,οὐκ ἔρεξα,2
Χορός,τί γάρ,2
Οἰδίπους,ἐδεξάμην δῶρον ὃ μήποτ᾽ ἐγὼ ταλακάρδιος ἐπωφέλησας πόλεος ἐξελέσθαι,9
Χορός,δύστανε τί γάρ ἔθου φόνον,5
Οἰδίπους,τί τοῦτο τί δ᾽ ἐθέλεις μαθεῖν,6
Χορός,πατρός,1
Οἰδίπους,παπαῖ δευτέραν ἔπαισας ἐπὶ νόσῳ νόσον,6
Χορός,ἔκανες,1
Οἰδίπους,ἔκανον ἔχει δέ μοι,4
Χορός,τί τοῦτο,2
Οἰδίπους,πρὸς δίκας τι,3
Χορός,τί γάρ,2
Οἰδίπους,ἐγὼ φράσω καὶ γὰρ ἄν οὓς ἐφόνευσ᾽ ἔμ᾽ ἀπώλεσαν νόμῳ δὲ καθαρός ἄϊδρις εἰς τόδ᾽ ἦλθον,16
Χορός,καὶ μὴν ἄναξ ὅδ᾽ ἡμὶν Αἰγέως γόνος Θησεὺς κατ᾽ ὀμφὴν σὴν ἐφ᾽ ἁστάλη πάρα,14
Θησεύς,πολλῶν ἀκούων ἔν τε τῷ πάρος χρόνῳ τὰς αἱματηρὰς ὀμμάτων διαφθορὰς ἔγνωκά σ᾽ ὦ παῖ Λαΐου τανῦν θ᾽ ὁδοῖς ἐν ταῖσδ᾽ ἀκούων μᾶλλον ἐξεπίσταμαι σκευή τε γάρ σε καὶ τὸ δύστηνον κάρα δηλοῦτον ἡμῖν ὄνθ᾽ ὃς εἶ καί σ᾽ οἰκτίσας θέλω περέσθαι δύσμορ᾽ Οἰδίπους τίνα πόλεως ἐπέστης προστροπὴν ἐμοῦ τ᾽ ἔχων αὐτός τε χἠ σὴ δύσμορος παραστάτις δίδασκε δεινὴν γάρ τιν᾽ ἂν πρᾶξιν τύχοις λέξας ὁποίας ἐξαφισταίμην ἐγώ ὃς οἶδα καὐτὸς ὡς ἐπαιδεύθην ξένος ὥσπερ σύ χὢς εἷς πλεῖστ᾽ ἀνὴρ ἐπὶ ξένης ἤθλησα κινδυνεύματ᾽ ἐν τὠμῷ κάρᾳ ὥστε ξένον γ᾽ ἂν οὐδέν᾽ ὄνθ᾽ ὥσπερ σὺ νῦν ὑπεκτραποίμην μὴ οὐ συνεκσῴζειν ἐπεὶ ἔξοιδ᾽ ἀνὴρ ὢν χὤτι τῆς εἰς αὔριον οὐδὲν πλέον μοι σοῦ μέτεστιν ἡμέρας,114
Οἰδίπους,Θησεῦ τὸ σὸν γενναῖον ἐν σμικρῷ λόγῳ παρῆκεν ὥστε βραχέα μοι δεῖσθαι φράσαι σὺ γάρ μ᾽ ὅς εἰμι κἀφ᾽ ὅτου πατρὸς γεγὼς καὶ γῆς ὁποίας ἦλθον εἰρηκὼς κυρεῖς ὥστ᾽ ἐστί μοι τὸ λοιπὸν οὐδὲν ἄλλο πλὴν εἰπεῖν ἃ χρῄζω χὠ λόγος διοίχεται,42
Θησεύς,τοῦτ᾽ αὐτὸ νῦν δίδασχ᾽ ὅπως ἂν ἐκμάθω,7
Οἰδίπους,δώσων ἱκάνω τοὐμὸν ἄθλιον δέμας σοὶ δῶρον οὐ σπουδαῖον εἰς ὄψιν τὰ δὲ κέρδη παρ᾽ αὐτοῦ κρείσσον᾽ ἢ μορφὴ καλή,20
Θησεύς,ποῖον δὲ κέρδος ἀξιοῖς ἥκειν φέρων,6
Οἰδίπους,χρόνῳ μάθοις ἄν οὐχὶ τῷ παρόντι που,7
Θησεύς,ποίῳ γὰρ ἡ σὴ προσφορὰ δηλώσεται,6
Οἰδίπους,ὅταν θάνω γὼ καὶ σύ μου ταφεὺς γένῃ,8
Θησεύς,τὰ λοίσθι᾽ αἰτεῖ τοῦ βίου τὰ δ᾽ ἐν μέσῳ ἢ λῆστιν ἴσχεις ἢ δι᾽ οὐδενὸς ποεῖ,16
Οἰδίπους,ἐνταῦθα γάρ μοι κεῖνα συγκομίζεται,5
Θησεύς,ἀλλ᾽ ἐν βραχεῖ δὴ τήνδε μ᾽ ἐξαιτεῖ χάριν,8
Οἰδίπους,ὅρα γε μήν οὐ σμικρός οὔχ ἁγὼν ὅδε,8
Θησεύς,πότερα τὰ τῶν σῶν ἐκγόνων κἀμοῦ λέγεις,7
Οἰδίπους,κεῖνοι κομίζειν κεῖσ᾽ ἄναξ χρῄζουσί με,6
Θησεύς,ἀλλ᾽ εἰ θέλοντά γ᾽ οὐδὲ σοὶ φεύγειν καλόν,8
Οἰδίπους,ἀλλ᾽ οὐδ᾽ ὅτ᾽ αὐτὸς ἤθελον παρίεσαν,6
Θησεύς,ὦ μῶρε θυμὸς δ᾽ ἐν κακοῖς οὐ ξύμφορον,8
Οἰδίπους,ὅταν μάθῃς μου νουθέτει τανῦν δ᾽ ἔα,7
Θησεύς,δίδασκ᾽ ἄνευ γνώμης γὰρ οὔ με χρὴ λέγειν,8
Οἰδίπους,πέπονθα Θησεῦ δεινὰ πρὸς κακοῖς κακά,6
Θησεύς,ἦ τὴν παλαιὰν ξυμφορὰν γένους ἐρεῖς,6
Οἰδίπους,οὐ δῆτ᾽ ἐπεὶ πᾶς τοῦτό γ᾽ Ἑλλήνων θροεῖ,8
Θησεύς,τί γὰρ τὸ μεῖζον ἢ κατ᾽ ἄνθρωπον νοσεῖς,8
Οἰδίπους,οὕτως ἔχει μοι γῆς ἐμῆς ἀπηλάθην πρὸς τῶν ἐμαυτοῦ σπερμάτων ἔστιν δέ μοι πάλιν κατελθεῖν μήποθ᾽ ὡς πατροκτόνῳ,18
Θησεύς,πῶς δῆτα σ᾽ ἂν πεμψαίαθ᾽ ὥστ᾽ οἰκεῖν δίχα,8
Οἰδίπους,τὸ θεῖον αὐτοὺς ἐξαναγκάσει στόμα,5
Θησεύς,ποῖον πάθος δείσαντας ἐκ χρηστηρίων,5
Οἰδίπους,ὅτι σφ᾽ ἀνάγκη τῇδε πληγῆναι χθονί,6
Θησεύς,καὶ πῶς γένοιτ᾽ ἂν τἀμὰ κἀκείνων πικρά,7
Οἰδίπους,ὦ φίλτατ᾽ Αἰγέως παῖ μόνοις οὐ γίγνεται θεοῖσι γῆρας οὐδὲ κατθανεῖν ποτε τὰ δ᾽ ἄλλα συγχεῖ πάνθ᾽ ὁ παγκρατὴς χρόνος φθίνει μὲν ἰσχὺς γῆς φθίνει δὲ σώματος θνῄσκει δὲ πίστις βλαστάνει δ᾽ ἀπιστία καὶ πνεῦμα ταὐτὸν οὔποτ᾽ οὔτ᾽ ἐν ἀνδράσιν φίλοις βέβηκεν οὔτε πρὸς πόλιν πόλει τοῖς μὲν γὰρ ἤδη τοῖς δ᾽ ἐν ὑστέρῳ χρόνῳ τὰ τερπνὰ πικρὰ γίγνεται καὖθις φίλα καὶ ταῖσι Θήβαις εἰ τανῦν εὐημερεῖ καλῶς τὰ πρὸς σέ μυρίας ὁ μυρίος χρόνος τεκνοῦται νύκτας ἡμέρας τ᾽ ἰών ἐν αἷς τὰ νῦν ξύμφωνα δεξιώματα δόρει διασκεδῶσιν ἐκ σμικροῦ λόγου ἵν᾽ οὑμὸς εὕδων καὶ κεκρυμμένος νέκυς ψυχρός ποτ᾽ αὐτῶν θερμὸν αἷμα πίεται εἰ Ζεὺς ἔτι Ζεὺς χὠ Διὸς Φοῖβος σαφής ἀλλ᾽ οὐ γὰρ αὐδᾶν ἡδὺ τἀκίνητ᾽ ἔπη ἔα μ᾽ ἐν οἷσιν ἠρξάμην τὸ σὸν μόνον πιστὸν φυλάσσων κοὔποτ᾽ Οἰδίπουν ἐρεῖς ἀχρεῖον οἰκητῆρα δέξασθαι τόπων τῶν ἐνθάδ᾽ εἴπερ μὴ θεοὶ ψεύσουσί με,142
Χορός,ἄναξ πάλαι καὶ ταῦτα καὶ τοιαῦτ᾽ ἔπη γῇ τῇδ᾽ ὅδ᾽ ἁνὴρ ὡς τελῶν ἐφαίνετο,14
Θησεύς,τίς δῆτ᾽ ἂν ἀνδρὸς εὐμένειαν ἐκβάλοι τοιοῦδ᾽ ὅτῳ πρῶτον μὲν ἡ δορύξενος κοινή παρ᾽ ἡμῖν αἰέν ἐστιν ἑστία ἔπειτα δ᾽ ἱκέτης δαιμόνων ἀφιγμένος γῇ τῇδε κἀμοὶ δασμὸν οὐ σμικρὸν τίνει ἁγὼ σεβισθεὶς οὔποτ᾽ ἐκβαλῶ χάριν τὴν τοῦδε χώρᾳ δ᾽ ἔμπολιν κατοικιῶ εἰ δ᾽ ἐνθάδ᾽ ἡδὺ τῷ ξένῳ μίμνειν σέ νιν τάξω φυλάσσειν εἴτ᾽ ἐμοῦ στείχειν μέτα τόδ᾽ ἡδύ τούτων Οἰδίπους δίδωμί σοι κρίναντι χρῆσθαι τῇδε γὰρ ξυνοίσομαι,67
Οἰδίπους,ὦ Ζεῦ διδοίης τοῖσι τοιούτοισιν εὖ,6
Θησεύς,τί δῆτα χρῄζεις ἦ δόμους στείχειν ἐμούς,7
Οἰδίπους,εἴ μοι θέμις γ᾽ ἦν ἀλλ᾽ ὁ χῶρός ἐσθ᾽ ὅδε,10
Θησεύς,ἐν ᾧ τί πράξεις οὐ γὰρ ἀντιστήσομαι,7
Οἰδίπους,ἐν ᾧ κρατήσω τῶν ἔμ᾽ ἐκβεβληκότων,6
Θησεύς,μέγ᾽ ἂν λέγοις δώρημα τῆς συνουσίας,6
Οἰδίπους,εἰ σοί γ᾽ ἅπερ φῂς ἐμμενεῖ τελοῦντί μοι,8
Θησεύς,θάρσει τὸ τοῦδέ γ᾽ ἀνδρός οὔ σε μὴ προδῶ,9
Οἰδίπους,οὔτοι σ᾽ ὑφ᾽ ὅρκου γ᾽ ὡς κακὸν πιστώσομαι,8
Θησεύς,οὔκουν πέρα γ᾽ ἂν οὐδὲν ἢ λόγῳ φέροις,8
Οἰδίπους,πῶς οὖν ποήσεις,3
Θησεύς,τοῦ μάλιστ᾽ ὄκνος σ᾽ ἔχει,5
Οἰδίπους,ἥξουσιν ἄνδρες,2
Θησεύς,ἀλλὰ τοῖσδ᾽ ἔσται μέλον,4
Οἰδίπους,ὅρα με λείπων,3
Θησεύς,μὴ δίδασχ᾽ ἃ χρή με δρᾶν,6
Οἰδίπους,ὀκνοῦντ᾽ ἀνάγκη,2
Θησεύς,τοὐμὸν οὐκ ὀκνεῖ κέαρ,4
Οἰδίπους,οὐκ οἶσθ᾽ ἀπειλὰς,3
Θησεύς,οἶδ᾽ ἐγώ σε μή τινα ἐνθένδ᾽ ἀπάξοντ᾽ ἄνδρα πρὸς βίαν ἐμοῦ πολλαὶ δ᾽ ἀπειλαὶ πολλὰ δὴ μάτην ἔπη θυμῷ κατηπείλησαν ἀλλ᾽ ὁ νοῦς ὅταν αὑτοῦ γένηται φροῦδα τἀπειλήματα κείνοις δ᾽ ἴσως κεἰ δείν᾽ ἐπερρώσθη λέγειν τῆς σῆς ἀγωγῆς οἶδ᾽ ἐγώ φανήσεται μακρὸν τὸ δεῦρο πέλαγος οὐδὲ πλώσιμον θαρσεῖν μὲν οὖν ἔγωγε κἂν ἐμῆς ἄνευ γνώμης ἐπαινῶ Φοῖβος εἰ προὔπεμψέ σε ὅμως δὲ κἀμοῦ μὴ παρόντος οἶδ᾽ ὅτι τοὐμὸν φυλάξει σ᾽ ὄνομα μὴ πάσχειν κακῶς,74
Χορός,εὐίππου ξένε τᾶσδε χώρας ἵκου τὰ κράτιστα γᾶς ἔπαυλα τὸν ἀργῆτα Κολωνόν ἔνθ᾽ ἁ λίγεια μινύρεται θαμίζουσα μάλιστ᾽ ἀηδὼν χλωραῖς ὑπὸ βάσσαις τὸν οἰνωπὸν ἔχουσα κισσὸν καὶ τὰν ἄβατον θεοῦ φυλλάδα μυριόκαρπον ἀνήλιον ἀνήνεμόν τε πάντων χειμώνων ἵν᾽ ὁ βακχιώτας ἀεὶ Διόνυσος ἐμβατεύει θεαῖς ἀμφιπολῶν τιθήναις,46
Χορός,θάλλει δ᾽ οὐρανίας ὑπ᾽ ἄχνας ὁ καλλίβοτρυς κατ᾽ ἦμαρ ἀεὶ νάρκισσος μεγάλαιν θεαῖν ἀρχαῖον στεφάνωμ᾽ ὅ τε χρυσαυγὴς κρόκος οὐδ᾽ ἄϋπνοι κρῆναι μινύθουσιν Κηφισοῦ νομάδες ῥεέθρων ἀλλ᾽ αἰὲν ἐπ᾽ ἤματι ὠκυτόκος πεδίων ἐπινίσσεται ἀκηράτῳ σὺν ὄμβρῳ στερνούχου χθονός οὐδὲ Μουσᾶν χοροί νιν ἀπεστύγησαν οὐδ᾽ ἁ,45
Χορός,χρυσάνιος Ἀφροδίτα ἔστιν δ᾽ οἷον ἐγὼ γᾶς Ἀσίας οὐκ ἐπακούω οὐδ᾽ ἐν τᾷ μεγάλᾳ Δωρίδι νάσῳ Πέλοπος πώποτε βλαστὸν φύτευμ᾽ ἀχείρωτον αὐτόποιον ἐγχέων φόβημα δαΐων ὃ τᾷδε θάλλει μέγιστα χώρᾳ γλαυκᾶς παιδοτρόφου φύλλον ἐλαίας τὸ μέν τις οὐ νεαρὸς οὐδὲ γήρᾳ συνναίων ἁλιώσει χερὶ πέρσας ὁ γὰρ αἰὲν ὁρῶν κύκλος λεύσσει νιν μορίου Διὸς χἀ γλαυκῶπις Ἀθάνα,57
Χορός,ἄλλον δ᾽ αἶνον ἔχω ματροπόλει τᾷδε κράτιστον δῶρον τοῦ μεγάλου δαίμονος εἰπεῖν χθονὸς αὔχημα μέγιστον εὔιππον εὔπωλον εὐθάλασσον ὦ παῖ Κρόνου σὺ γάρ νιν εἰς τόδ᾽ εἷσας αὔχημ᾽ ἄναξ Ποσειδάν ἵπποισιν τὸν ἀκεστῆρα χαλινὸν πρώταισι ταῖσδε κτίσας ἀγυιαῖς ἁ δ᾽ εὐήρετμος ἔκπαγλ᾽ ἁλία χερσὶ παραπτομένα πλάτα θρῴσκει τῶν ἑκατομπόδων Νηρῄδων ἀκόλουθος,51
Ἀντιγόνη,ὦ πλεῖστ᾽ ἐπαίνοις εὐλογούμενον πέδον νῦν σὸν τὰ λαμπρὰ ταῦτα δὴ φαίνειν ἔπη,13
Οἰδίπους,τί δ᾽ ἔστιν ὦ παῖ καινόν,6
Ἀντιγόνη,ἆσσον ἔρχεται Κρέων ὅδ᾽ ἡμῖν οὐκ ἄνευ πομπῶν πάτερ,9
Οἰδίπους,ὦ φίλτατοι γέροντες ἐξ ὑμῶν ἐμοὶ φαίνοιτ᾽ ἂν ἤδη τέρμα τῆς σωτηρίας,12
Χορός,θάρσει παρέσται καὶ γὰρ εἰ γέρων ἐγώ τὸ τῆσδε χώρας οὐ γεγήρακεν σθένος,13
Κρέων,ἄνδρες χθονὸς τῆσδ᾽ εὐγενεῖς οἰκήτορες ὁρῶ τιν᾽ ὑμᾶς ὀμμάτων εἰληφότας φόβον νεώρη τῆς ἐμῆς ἐπεισόδου ὃν μήτ᾽ ὀκνεῖτε μήτ᾽ ἀφῆτ᾽ ἔπος κακόν ἥκω γὰρ οὐχ ὡς δρᾶν τι βουληθείς ἐπεὶ γέρων μέν εἰμι πρὸς πόλιν δ᾽ ἐπίσταμαι σθένουσαν ἥκων εἴ τιν᾽ Ἑλλάδος μέγα ἀλλ᾽ ἄνδρα τόνδε τηλικόσδ᾽ ἀπεστάλην πείσων ἕπεσθαι πρὸς τὸ Καδμείων πέδον οὐκ ἐξ ἑνὸς στείλαντος ἀλλ᾽ ἀνδρῶν ὑπὸ πάντων κελευσθείς οὕνεχ᾽ ἧκέ μοι γένει τὰ τοῦδε πενθεῖν πήματ᾽ εἰς πλεῖστον πόλεως ἀλλ᾽ ὦ ταλαίπωρ᾽ Οἰδίπους κλύων ἐμοῦ ἱκοῦ πρὸς οἴκους πᾶς σε Καδμείων λεὼς καλεῖ δικαίως ἐκ δὲ τῶν μάλιστ᾽ ἐγώ ὅσῳπερ εἰ μὴ πλεῖστον ἀνθρώπων ἔφυν κάκιστος ἀλγῶ τοῖσι σοῖς κακοῖς γέρον ὁρῶν σε τὸν δύστηνον ὄντα μὲν ξένον ἀεὶ δ᾽ ἀλήτην κἀπὶ προσπόλου μιᾶς βιοστερῆ χωροῦντα τὴν ἐγὼ τάλας οὐκ ἄν ποτ᾽ ἐς τοσοῦτον αἰκίας πεσεῖν ἔδοξ᾽ ὅσον πέπτωκεν ἥδε δύσμορος ἀεί σε κηδεύουσα καὶ τὸ σὸν κάρα πτωχῷ διαίτῃ τηλικοῦτος οὐ γάμων ἔμπειρος ἀλλὰ τοὐπιόντος ἁρπάσαι ἆρ᾽ ἄθλιον τοὔνειδος ὦ τάλας ἐγώ ὠνείδισ᾽ εἰς σὲ κἀμὲ καὶ τὸ πᾶν γένος ἀλλ᾽ οὐ γὰρ ἔστι τἀμφανῆ κρύπτειν σύ νιν πρὸς θεῶν πατρῴων Οἰδίπους πεισθεὶς ἐμοὶ κρύψον θελήσας ἄστυ καὶ δόμους μολεῖν τοὺς σοὺς πατρῴους τήνδε τὴν πόλιν φίλως εἰπών ἐπαξία γάρ ἡ δ᾽ οἴκοι πλέον δίκῃ σέβοιτ᾽ ἄν οὖσα σὴ πάλαι τροφός,207
Οἰδίπους,ὦ πάντα τολμῶν κἀπὸ παντὸς ἂν φέρων λόγου δικαίου μηχάνημα ποικίλον τί ταῦτα πειρᾷ κἀμὲ δεύτερον θέλεις ἑλεῖν ἐν οἷς μάλιστ᾽ ἂν ἀλγοίην ἁλούς πρόσθεν τε γάρ με τοῖσιν οἰκείοις κακοῖς νοσοῦνθ᾽ ὅτ᾽ ἦν μοι τέρψις ἐκπεσεῖν χθονός οὐκ ἤθελες θέλοντι προσθέσθαι χάριν ἀλλ᾽ ἡνίκ᾽ ἤδη μεστὸς ἦ θυμούμενος καὶ τοὐν δόμοισιν ἦν διαιτᾶσθαι γλυκύ τότ᾽ ἐξεώθεις κἀξέβαλλες οὐδέ σοι τὸ συγγενὲς τοῦτ᾽ οὐδαμῶς τότ᾽ ἦν φίλον νῦν τ᾽ αὖθις ἡνίκ᾽ εἰσορᾷς πόλιν τέ μοι ξυνοῦσαν εὔνουν τήνδε καὶ γένος τὸ πᾶν πειρᾷ μετασπᾶν σκληρὰ μαλθακῶς λέγων καίτοι τίς αὕτη τέρψις ἄκοντας φιλεῖν ὥσπερ τις εἴ σοι λιπαροῦντι μὲν τυχεῖν μηδὲν διδοίη μηδ᾽ ἐπαρκέσαι θέλοι πλήρη δ᾽ ἔχοντι θυμὸν ὧν χρῄζοις τότε δωροῖθ᾽ ὅτ᾽ οὐδὲν ἡ χάρις χάριν φέροι ἆρ᾽ ἂν ματαίου τῆσδ᾽ ἂν ἡδονῆς τύχοις τοιαῦτα μέντοι καὶ σὺ προσφέρεις ἐμοί λόγῳ μὲν ἐσθλά τοῖσι δ᾽ ἔργοισιν κακά φράσω δὲ καὶ τοῖσδ᾽ ὥς σε δηλώσω κακόν ἥκεις ἔμ᾽ ἄξων οὐχ᾽ ἵν᾽ ἐς δόμους ἄγῃς ἀλλ᾽ ὡς πάραυλον οἰκίσῃς πόλις δέ σοι κακῶν ἄνατος τῆσδ᾽ ἀπαλλαχθῇ χθονός οὐκ ἔστι σοι ταῦτ᾽ ἀλλά σοι τάδ᾽ ἔστ᾽ ἐκεῖ χώρας ἀλάστωρ οὑμὸς ἐνναίων ἀεί ἔστιν δὲ παισὶ τοῖς ἐμοῖσι τῆς ἐμῆς χθονὸς λαχεῖν τοσοῦτον ἐνθανεῖν μόνον ἆρ᾽ οὐκ ἄμεινον ἢ σὺ τἀν Θήβαις φρονῶ πολλῷ γ᾽ ὅσῳπερ κἀκ σαφεστέρων κλύω Φοίβου τε καὐτοῦ Ζηνός ὃς κείνου πατήρ τὸ σὸν δ᾽ ἀφῖκται δεῦρ᾽ ὑπόβλητον στόμα πολλὴν ἔχον στόμωσιν ἐν δὲ τῷ λέγειν κάκ᾽ ἂν λάβοις τὰ πλείον᾽ ἢ σωτήρια ἀλλ᾽ οἶδα γάρ σε ταῦτα μὴ τείθων ἴθι ἡμᾶς δ᾽ ἔα ζῆν ἐνθάδ᾽ οὐ γὰρ ἂν κακῶς οὐδ᾽ ὧδ᾽ ἔχοντες ζῷμεν εἰ τερποίμεθα,258
Κρέων,πότερα νομίζεις δυστυχεῖν ἔμ᾽ ἐς τὰ σά ἤ σ᾽ εἰς τὰ σαυτοῦ μᾶλλον ἐς τῷ νῦν λόγῳ,17
Οἰδίπους,ἐμοὶ μέν ἐσθ᾽ ἥδιστον εἰ σὺ μήτ᾽ ἐμὲ πείθειν οἷός τ᾽ εἶ μήτε τούσδε τοὺς πέλας,16
Κρέων,ὦ δύσμορ᾽ οὐδὲ τῷ χρόνῳ φύσας φανεῖ φρένας ποτ᾽ ἀλλὰ λῦμα τῷ γήρᾳ τρέφει,14
Οἰδίπους,γλώσσῃ σὺ δεινός ἄνδρα δ᾽ οὐδέν᾽ οἶδ᾽ ἐγὼ δίκαιον ὅστις ἐξ ἅπαντος εὖ λέγει,14
Κρέων,χωρὶς τό τ᾽ εἰπεῖν πολλὰ καὶ τὰ καίρια,8
Οἰδίπους,ὡς δὴ σὺ βραχέα ταῦτα δ᾽ ἐν καιρῷ λέγεις,9
Κρέων,οὐ δῆθ᾽ ὅτῳ γε νοῦς ἴσος καὶ σοὶ πάρα,9
Οἰδίπους,ἄπελθ᾽ ἐρῶ γὰρ καὶ πρὸ τῶνδε μηδέ με φύλασσ᾽ ἐφορμῶν ἔνθα χρὴ ναίειν ἐμέ,14
Κρέων,μαρτύρομαι τούσδ᾽ οὐ σέ πρὸς δὲ τοὺς φίλους οἷ᾽ ἀνταμείβει ῥήματ᾽ ἤν σ᾽ ἕλω ποτέ,15
Οἰδίπους,τίς δ᾽ ἄν με τῶνδε συμμάχων ἕλοι βίᾳ,8
Κρέων,ἦ μὴν σὺ κἄνευ τοῦδε λυπηθεὶς ἔσει,7
Οἰδίπους,ποίῳ σὺν ἔργῳ τοῦτ᾽ ἀπειλήσας ἔχεις,6
Κρέων,παίδοιν δυοῖν σοι τὴν μὲν ἀρτίως ἐγὼ ξυναρπάσας ἔπεμψα τὴν δ᾽ ἄξω τάχα,13
Οἰδίπους,οἴμοι,1
Κρέων,τάχ᾽ ἕξεις μᾶλλον οἰμώζειν τάδε,5
Οἰδίπους,τὴν παῖδ᾽ ἔχεις μου,4
Κρέων,τήνδε τ᾽ οὐ μακροῦ χρόνου,5
Οἰδίπους,ἰὼ ξένοι τί δράσετ᾽ ἦ προδώσετε κοὐκ ἐξελᾶτε τὸν ἀσεβῆ τῆσδε χθονός,12
Χορός,χώρει ξέν᾽ ἔξω θᾶσσον οὔτε γὰρ τὰ νῦν δίκαια πράσσεις οὔθ᾽ ἃ πρόσθεν εἴργασαι,14
Κρέων,ὑμῖν ἂν εἴη τήνδε καιρὸς ἐξάγειν ἄκουσαν εἰ θέλουσα μὴ πορεύεται,11
Ἀντιγόνη,οἴμοι τάλαινα ποῖ φύγω ποίαν λάβω θεῶν ἄρηξιν ἢ βροτῶν,10
Χορός,τί δρᾷς ξένε,3
Κρέων,οὐχ ἅψομαι τοῦδ᾽ ἀνδρός ἀλλὰ τῆς ἐμῆς,7
Οἰδίπους,ὦ γῆς ἄνακτες,3
Χορός,ὦ ξέν᾽ οὐ δίκαια δρᾷς,5
Κρέων,δίκαια,1
Χορός,πῶς δίκαια,2
Κρέων,τοὺς ἐμοὺς ἄγω,3
Οἰδίπους,ἰὼ πόλις,2
Χορός,τί δρᾷς ὦ ξέν᾽ οὐκ ἀφήσεις τάχ᾽ εἰς βάσανον εἶ χερῶν,11
Κρέων,εἴργου,1
Χορός,σοῦ μὲν οὔ τάδε γε μωμένου,6
Κρέων,πόλει μαχεῖ γάρ εἴ τι πημανεῖς ἐμέ,7
Οἰδίπους,οὐκ ἠγόρευον ταῦτ᾽ ἐγώ,4
Χορός,μέθες χεροῖν τὴν παῖδα θᾶσσον,5
Κρέων,μὴ πίτασσ᾽ ἃ μὴ κρατεῖς,5
Χορός,χαλᾶν λέγω σοι,3
Κρέων,σοὶ δ᾽ ἔγωγ᾽ ὁδοιπορεῖν,4
Χορός,πρόβαθ᾽ ὧδε βᾶτε βᾶτ᾽ ἔντοποι πόλις ἐναίρεται πόλις ἐμά σθένει πρόβαθ᾽ ὧδέ μοι,13
Ἀντιγόνη,ἀφέλκομαι δύστηνος ὦ ξένοι ξένοι,5
Οἰδίπους,ποῦ τέκνον εἴ μοι,4
Ἀντιγόνη,πρὸς βίαν πορεύομαι,3
Οἰδίπους,ὄρεξον ὦ παῖ χεῖρας,4
Ἀντιγόνη,ἀλλ᾽ οὐδὲν σθένω,3
Κρέων,οὐκ ἄξεθ᾽ ὑμεῖς,3
Οἰδίπους,ὦ τάλας ἐγώ τάλας,4
Κρέων,οὔκουν ποτ᾽ ἐκ τούτοιν γε μὴ σκήπτροιν ἔτι ὁδοιπορήσῃς ἀλλ᾽ ἐπεὶ νικᾶν θέλεις πατρίδα τε τὴν σὴν καὶ φίλους ὑφ᾽ ὧν ἐγὼ ταχθεὶς τάδ᾽ ἔρδω καὶ τύραννος ὢν ὅμως νίκα χρόνῳ γάρ οἶδ᾽ ἐγώ γνώσει τάδε ὁθούνεκ᾽ αὐτὸς αὑτὸν οὔτε νῦν καλὰ δρᾷς οὔτε πρόσθεν εἰργάσω βίᾳ φίλων ὀργῇ χάριν δούς ἥ σ᾽ ἀεὶ λυμαίνεται,55
Χορός,ἐπίσχες αὐτοῦ ξεῖνε,3
Κρέων,μὴ ψαύειν λέγω,3
Χορός,οὔτοι σ᾽ ἀφήσω τῶνδέ γ᾽ ἐστερημένος,6
Κρέων,καὶ μεῖζον ἆρα ῥύσιον πόλει τάχα θήσεις ἐφάψομαι γὰρ οὐ ταύταιν μόναιν,12
Χορός,ἀλλ᾽ ἐς τί τρέψει,4
Κρέων,τόνδ᾽ ἀπάξομαι λαβών,3
Χορός,δεινὸν λέγοις ἄν,3
Κρέων,τοῦτο νῦν πεπράξεται,3
Χορός,ἢν μή σ᾽ ὁ κραίνων τῆσδε γῆς ἀπειργάθῃ,8
Οἰδίπους,ὦ φθέγμ᾽ ἀναιδές ἦ σὺ γὰρ ψαύσεις ἐμοῦ,8
Κρέων,αὐδῶ σιωπᾶν,2
Οἰδίπους,μὴ γὰρ αἵδε δαίμονες θεῖέν μ᾽ ἄφωνον τῆσδε τῆς ἀρᾶς ἔτι ὅς μ᾽ ὦ κάκιστε ψιλὸν ὄμμ᾽ ἀποσπάσας πρὸς ὄμμασιν τοῖς πρόσθεν ἐξοίχει βίᾳ τοιγὰρ σέ τ᾽ αὐτὸν καὶ γένος τὸ σὸν θεῶν ὁ πάντα λεύσσων Ἥλιος δοίη βίον τοιοῦτον οἷον κἀμὲ γηρᾶναί ποτε,44
Κρέων,ὁρᾶτε ταῦτα τῆσδε γῆς ἐγχώριοι,5
Οἰδίπους,ὁρῶσι κἀμὲ καὶ σέ καὶ φρονοῦσ᾽ ὅτι ἔργοις πεπονθὼς ῥήμασίν σ᾽ ἀμύνομαι,12
Κρέων,οὔτοι καθέξω θυμόν ἀλλ᾽ ἄξω βίᾳ κεἰ μοῦνός εἰμι τόνδε καὶ χρόνῳ βραδύς,13
Οἰδίπους,ἰὼ τάλας,2
Χορός,ὅσον λῆμ᾽ ἔχων ἀφίκου ξέν᾽ εἰ τάδε δοκεῖς τελεῖν,9
Κρέων,δοκῶ,1
Χορός,τάνδ᾽ ἄρ᾽ οὐκέτι νεμῶ πόλιν,5
Κρέων,τοῖς τοι δικαίοις χὠ βραχὺς νικᾷ μέγαν,7
Οἰδίπους,ἀκούεθ᾽ οἷα φθέγγεται,3
Χορός,τά γ᾽ οὐ τελεῖ ἴστω μέγας Ζεύς,7
Κρέων,Ζεύς γ᾽ ἂν εἰδείη σὺ δ᾽ οὔ,7
Χορός,ἆρ᾽ οὐχ ὕβρις τάδ᾽,4
Κρέων,ὕβρις ἀλλ᾽ ἀνεκτέα,3
Χορός,ἰὼ πᾶς λεώς ἰὼ γᾶς πρόμοι μόλετε σὺν τάχει μόλετ᾽ ἐπεὶ πέραν περῶσ᾽ οἵδε δή,15
Οἰδίπους,τίς ποθ᾽ ἡ βοή τί τοὔργον ἐκ τίνος φόβου ποτὲ βουθυτοῦντά μ᾽ ἀμφὶ βωμὸν ἔσχετ᾽ ἐναλίῳ θεῷ τοῦδ᾽ ἐπιστάτῃ Κολωνοῦ λέξαθ᾽ ὡς εἰδῶ τὸ πᾶν οὗ χάριν δεῦρ᾽ ᾖξα θᾶσσον ἢ καθ᾽ ἡδονὴν ποδός,34
Οἰδίπους,ὦ φίλτατ᾽ ἔγνων γὰρ τὸ προσφώνημά σου πέπονθα δεινὰ τοῦδ᾽ ὑπ᾽ ἀνδρὸς ἀρτίως,13
Θησεύς,τὰ ποῖα ταῦτα τίς δ᾽ ὁ πημήνας λέγε,8
Οἰδίπους,Κρέων ὅδ᾽ ὃν δέδορκας οἴχεται τέκνων ἀποσπάσας μου τὴν μόνην ξυνωρίδα,11
Θησεύς,πῶς εἶπας,2
Οἰδίπους,οἷά περ πέπονθ᾽ ἀκήκοας,4
Θησεύς,οὔκουν τις ὡς τάχιστα προσπόλων μολὼν πρὸς τούσδε βωμούς πάντ᾽ ἀναγκάσει λεὼν ἄνιππον ἱππότην τε θυμάτων ἄπο σπεύδειν ἀπὸ ῥυτῆρος ἔνθα δίστομοι μάλιστα συμβάλλουσιν ἐμπόρων ὁδοί ὡς μὴ παρέλθωσ᾽ αἱ κόραι γέλως δ᾽ ἐγὼ ξένῳ γένωμαι τῷδε χειρωθεὶς βίᾳ ἴθ᾽ ὡς ἄνωγα σὺν τάχει τοῦτον δ᾽ ἐγώ εἰ μὲν δι᾽ ὀργῆς ἧκον ἧς ὅδ᾽ ἄξιος ἄτρωτον οὐ μεθῆκ᾽ ἂν ἐξ ἐμῆς χερός νῦν δ᾽ οὕσπερ αὐτὸς τοὺς νόμους εἰσῆλθ᾽ ἔχων τούτοισι κοὐκ ἄλλοισιν ἁρμοσθήσεται οὐ γάρ ποτ᾽ ἔξει τῆσδε τῆς χώρας πρὶν ἂν κείνας ἐναργεῖς δεῦρό μοι στήσῃς ἄγων ἐπεὶ δέδρακας οὔτ᾽ ἐμοῦ καταξίως οὔθ᾽ ὧν πέφυκας αὐτὸς οὔτε σῆς χθονός ὅστις δίκαι᾽ ἀσκοῦσαν εἰσελθὼν πόλιν κἄνευ νόμου κραίνουσαν οὐδέν εἶτ᾽ ἀφεὶς τὰ τῆσδε τῆς γῆς κύρι᾽ ὧδ᾽ ἐπεισπεσὼν ἄγεις θ᾽ ἃ χρῄζεις καὶ παρίστασαι βίᾳ καί μοι πόλιν κένανδρον ἢ δούλην τινὰ ἔδοξας εἶναι κἄμ᾽ ἴσον τῷ μηδενί καίτοι σε Θῆβαί γ᾽ οὐκ ἐπαίδευσαν κακόν οὐ γὰρ φιλοῦσιν ἄνδρας ἐκδίκους τρέφειν οὐδ᾽ ἄν σ᾽ ἐπαινέσειαν εἰ πυθοίατο συλῶντα τἀμὰ καὶ τὰ τῶν θεῶν βίᾳ ἄγοντα φωτῶν ἀθλίων ἱκτήρια οὔκουν ἔγωγ᾽ ἂν σῆς ἐπεμβαίνων χθονός οὐδ᾽ εἰ τὰ πάντων εἶχον ἐνδικώτατα ἄνευ γε τοῦ κραίνοντος ὅστις ἦν χθονὸς οὔθ᾽ εἷλκον οὔτ᾽ ἂν ἦγον ἀλλ᾽ ἠπιστάμην ξένον παρ᾽ ἀστοῖς ὡς διαιτᾶσθαι χρεών σὺ δ᾽ ἀξίαν οὐκ οὖσαν αἰσχύνεις πόλιν τὴν αὐτὸς αὑτοῦ καί σ᾽ ὁ πληθύων χρόνος γέρονθ᾽ ὁμοῦ τίθησι καὶ τοῦ νοῦ κενόν εἶπον μὲν οὖν καὶ πρόσθεν ἐννέπω δὲ νῦν τὰς παῖδας ὡς τάχιστα δεῦρ᾽ ἄγειν τινά εἰ μὴ μέτοικος τῆσδε τῆς χώρας θέλεις εἶναι βίᾳ τε κοὐχ ἑκών καὶ ταῦτά σοι τῷ νῷ θ᾽ ὁμοίως κἀπὸ τῆς γλώσσης λέγω,261
Χορός,ὁρᾷς ἵν᾽ ἥκεις ὦ ξέν᾽ ὡς ἀφ᾽ ὧν μὲν εἶ φαίνει δίκαιος δρῶν δ᾽ ἐφευρίσκει κακά,16
Κρέων,ἐγὼ οὔτ᾽ ἄνανδρον τήνδε τὴν πόλιν νέμων ὦ τέκνον Αἰγέως οὔτ᾽ ἄβουλον ὡς σὺ φῄς τοὔργον τόδ᾽ ἐξέπραξα γιγνώσκων δ᾽ ὅτι οὐδείς ποτ᾽ αὐτοὺς τῶν ἐμῶν ἂν ἐμπέσοι ζῆλος ξυναίμων ὥστ᾽ ἐμοῦ τρέφειν βίᾳ ᾔδη δ᾽ ὁθούνεκ᾽ ἄνδρα καὶ πατροκτόνον κἄναγνον οὐ δεξοίατ᾽ οὐδ᾽ ὅτῳ γάμοι ξυνόντες ηὑρέθησαν ἀνόσιοι τέκνων τοιοῦτον αὐτοῖς Ἄρεος εὔβουλον πάγον ἐγὼ ξυνῄδη χθόνιον ὄνθ᾽ ὃς οὐκ ἐᾷ τοιούσδ᾽ ἀλήτας τῇδ᾽ ὁμοῦ ναίειν πόλει ᾧ πίστιν ἴσχων τήνδ᾽ ἐχειρούμην ἄγραν καὶ ταῦτ᾽ ἂν οὐκ ἔπρασσον εἰ μή μοι πικρὰς αὐτῷ τ᾽ ἀρὰς ἠρᾶτο καὶ τὠμῷ γένει ἀνθ᾽ ὧν πεπονθὼς ἠξίουν τάδ᾽ ἀντιδρᾶν θυμοῦ γὰρ οὐδὲν γῆράς ἐστιν ἄλλο πλὴν θανεῖν θανόντων δ᾽ οὐδὲν ἄλγος ἅπτεται πρὸς ταῦτα πράξεις οἷον ἂν θέλῃς ἐπεὶ ἐρημία με κεἰ δίκαι᾽ ὅμως λέγω σμικρὸν τίθησι πρὸς δὲ τὰς πράξεις ὅμως καὶ τηλικόσδ᾽ ὤν ἀντιδρᾶν πειράσομαι,134
Οἰδίπους,ὦ λῆμ᾽ ἀναιδές τοῦ καθυβρίζειν δοκεῖς πότερον ἐμοῦ γέροντος ἢ σαυτοῦ τόδε ὅστις φόνους μοι καὶ γάμους καὶ συμφορὰς τοῦ σοῦ διῆκας στόματος ἃς ἐγὼ τάλας ἤνεγκον ἄκων θεοῖς γὰρ ἦν οὕτω φίλον τάχ᾽ ἄν τι μηνίουσιν εἰς γένος πάλαι ἐπεὶ καθ᾽ αὑτόν γ᾽ οὐκ ἂν ἐξεύροις ἐμοὶ ἁμαρτίας ὄνειδος οὐδέν ἀνθ᾽ ὅτου τάδ᾽ εἰς ἐμαυτὸν τοὺς ἐμούς θ᾽ ἡμάρτανον ἐπεὶ δίδαξον εἴ τι θέσφατον πατρὶ χρησμοῖσιν ἱκνεῖθ᾽ ὥστε πρὸς παίδων θανεῖν πῶς ἂν δικαίως τοῦτ᾽ ὀνειδίζοις ἐμοί ὃς οὔτε βλάστας πω γενεθλίους πατρός οὐ μητρὸς εἶχον ἀλλ᾽ ἀγέννητος τότ᾽ ἦ εἰ δ᾽ αὖ φανεὶς δύστηνος ὡς ἐγὼ φάνην ἐς χεῖρας ἦλθον πατρὶ καὶ κατέκτανον μηδὲν ξυνιεὶς ὧν ἔδρων εἰς οὕς τ᾽ ἔδρων πῶς ἂν τό γ᾽ ἆκον πρᾶγμ᾽ ἂν εἰκότως ψέγοις μητρὸς δέ τλῆμον οὐκ ἐπαισχύνει γάμους οὔσης ὁμαίμου σῆς μ᾽ ἀναγκάζων λέγειν οἵους ἐρῶ τάχ᾽ οὐ γὰρ οὖν σιγήσομαι σοῦ γ᾽ εἰς τόδ᾽ ἐξελθόντος ἀνόσιον στόμα ἔτικτε γάρ μ᾽ ἔτικτεν ὤμοι μοι κακῶν οὐκ εἰδότ᾽ οὐκ εἰδυῖα καὶ τεκοῦσά με αὑτῆς ὄνειδος παῖδας ἐξέφυσέ μοι ἀλλ᾽ ἓν γὰρ οὖν ἔξοιδα σὲ μὲν ἑκόντ᾽ ἐμὲ κείνην τε ταῦτα δυσστομεῖν ἐγὼ δέ νιν ἄκων ἔγημα φθέγγομαί τ᾽ ἄκων τάδε ἀλλ᾽ οὐ γὰρ οὔτ᾽ ἐν τοῖσδ᾽ ἁλώσομαι κακὸς γάμοισιν οὔθ᾽ οὓς αἰὲν ἐμφορεῖς σύ μοι φόνους πατρῴους ἐξονειδίζων πικρῶς ἓν γάρ μ᾽ ἄμειψαι μοῦνον ὧν σ᾽ ἀνιστορῶ εἴ τις σὲ τὸν δίκαιον αὐτίκ᾽ ἐνθάδε κτείνοι παραστάς πότερα πυνθάνοι᾽ ἂν εἰ πατήρ σ᾽ ὁ καίνων ἢ τίνοι᾽ ἂν εὐθέως δοκῶ μέν εἴπερ ζῆν φιλεῖς τὸν αἴτιον τίνοι᾽ ἂν οὐδὲ τοὔνδικον περιβλέποις τοιαῦτα μέντοι καὐτὸς εἰσέβην κακά θεῶν ἀγόντων οἷς ἐγὼ οὐδὲ τὴν πατρὸς ψυχὴν ἂν οἶμαι ζῶσαν ἀντειπεῖν ἐμοί σὺ δ᾽ εἶ γὰρ οὐ δίκαιος ἀλλ᾽ ἅπαν καλὸν λέγειν νομίζων ῥητὸν ἄρρητόν τ᾽ ἔπος τοιαῦτ᾽ ὀνειδίζεις με τῶνδ᾽ ἐναντίον καί σοι τὸ Θησέως ὄνομα θωπεῦσαι καλόν καὶ τὰς Ἀθήνας ὡς κατῴκηνται καλῶς κᾆθ᾽ ὧδ᾽ ἐπαινῶν πολλὰ τοῦδ᾽ ἐκλανθάνει ὁθούνεκ᾽ εἴ τις γῆ θεοὺς ἐπίσταται τιμαῖς σεβίζειν ἥδε τοῦθ᾽ ὑπερφέρει ἀφ᾽ ἧς σὺ κλέψας τὸν ἱκέτην γέροντ᾽ ἐμὲ αὐτόν τ᾽ ἐχειροῦ τὰς κόρας τ᾽ οἴχει λαβών ἀνθ᾽ ὧν ἐγὼ νῦν τάσδε τὰς θεὰς ἐμοὶ καλῶν ἱκνοῦμαι καὶ κατασκήπτω λιταῖς ἐλθεῖν ἀρωγοὺς ξυμμάχους θ᾽ ἵν᾽ ἐκμάθῃς οἵων ὑπ᾽ ἀνδρῶν ἥδε φρουρεῖται πόλις,358
Χορός,ὁ ξεῖνος ὦναξ χρηστός αἱ δὲ συμφοραὶ αὐτοῦ πανώλεις ἄξιαι δ᾽ ἀμυναθεῖν,12
Θησεύς,ἅλις λόγων ὡς οἱ μὲν ἐξειργασμένοι σπεύδουσιν ἡμεῖς δ᾽ οἱ παθόντες ἕσταμεν,12
Κρέων,τί δῆτ᾽ ἀμαυρῷ φωτὶ προστάσσεις ποεῖν,6
Θησεύς,ὁδοῦ κατάρχειν τῆς ἐκεῖ πομπὸν δέ με χωρεῖν ἵν᾽ εἰ μὲν ἐν τόποισι τοῖσδ᾽ ἔχεις τὰς παῖδας ἡμῖν αὐτὸς ἐκδείξῃς ἐμοί εἰ δ᾽ ἐγκρατεῖς φεύγουσιν οὐδὲν δεῖ πονεῖν ἄλλοι γὰρ οἱ σπεύδοντες οὓς οὐ μή ποτε χώρας φυγόντες τῆσδ᾽ ἐπεύξωνται θεοῖς ἀλλ᾽ ἐξυφηγοῦ γνῶθι δ᾽ ὡς ἔχων ἔχει καί σ᾽ εἷλε θηρῶνθ᾽ ἡ τύχη τὰ γὰρ δόλῳ τῷ μὴ δικαίῳ κτήματ᾽ οὐχὶ σῴζεται κοὐκ ἄλλον ἕξεις εἰς τάδ᾽ ὡς ἔξοιδά σε οὐ ψιλὸν οὐδ᾽ ἄσκευον ἐς τοσήνδ᾽ ὕβριν ἥκοντα τόλμης τῆς παρεστώσης τανῦν ἀλλ᾽ ἔσθ᾽ ὅτῳ σὺ πιστὸς ὢν ἔδρας τάδε ἃ δεῖ μ᾽ ἀθρῆσαι μηδὲ τήνδε τὴν πόλιν ἑνὸς ποῆσαι φωτὸς ἀσθενεστέραν νοεῖς τι τούτων ἢ μάτην τὰ νῦν τέ σοι δοκεῖ λελέχθαι χὤτε ταῦτ᾽ ἐμηχανῶ,117
Κρέων,οὐδὲν σὺ μεμπτὸν ἐνθάδ᾽ ὢν ἐρεῖς ἐμοί οἴκοι δὲ χἠμεῖς εἰσόμεσθ᾽ ἃ χρὴ ποεῖν,14
Θησεύς,χωρῶν ἀπείλει νῦν σὺ δ᾽ ἡμίν Οἰδίπους ἕκηλος αὐτοῦ μίμνε πιστωθεὶς ὅτι ἢν μὴ θάνω γὼ πρόσθεν οὐχὶ παύσομαι πρὶν ἄν σε τῶν σῶν κύριον στήσω τέκνων,27
Οἰδίπους,ὄναιο Θησεῦ τοῦ τε γενναίου χάριν καὶ τῆς πρὸς ἡμᾶς ἐνδίκου προμηθίας,12
Χορός,εἴην ὅθι δαΐων ἀνδρῶν τάχ᾽ ἐπιστροφαὶ τὸν χαλκοβόαν Ἄρη μείξουσιν ἢ πρὸς Πυθίαις ἢ λαμπάσιν ἀκταῖς οὗ πότνιαι σεμνὰ τιθηνοῦνται τέλη θνατοῖσιν ὧν καὶ χρυσέα κλῂς ἐπὶ γλώσσᾳ βέβακε προσπόλων Εὐμολπιδᾶν ἔνθ᾽ οἶμαι τὸν ἐγρεμάχαν Θησέα καὶ τὰς διστόλους ἀδμῆτας ἀδελφὰς αὐτάρκει τάχ᾽ ἐμμίξειν βοᾷ τούσδ᾽ ἀνὰ χώρους,48
Χορός,ἤ που τὸν ἐφεσπέρου πέτρας νιφάδος πελῶσ᾽ Οἰάτιδος εἰς νόμον πώλοισιν ἢ ῥιμφαρμάτοις φεύγοντες ἁμίλλαις ἁλώσεται δεινὸς ὁ προσχώρων Ἄρης δεινὰ δὲ Θησειδᾶν ἀκμά πᾶς γὰρ ἀστράπτει χαλινός πᾶσα δ᾽ ὁρμᾶται καθεῖσ᾽ ἀμπυκτήρια στομίων ἄμβασις οἳ τὰν ἱππίαν τιμῶσιν Ἀθάναν καὶ τὸν πόντιον γαιάοχον Ῥέας φίλον υἱόν,47
Χορός,ἔρδουσ᾽ ἢ μέλλουσιν ὡς προμνᾶταί τί μοι γνώμα τάχ᾽ ἀντάσειν τᾶν δεινὰ τλασᾶν δεινὰ δ᾽ εὑρουσᾶν πρὸς αὐθαίμων πάθη τελεῖ τελεῖ Ζεύς τι κατ᾽ ἆμαρ μάντις εἴμ᾽ ἐσθλῶν ἀγώνων εἴθ᾽ ἀελλαία ταχύρρωστος πελειὰς αἰθερίας νεφέλας κύρσαιμ᾽ ἄνωθ᾽ ἀγώνων αἰωρήσασα τοὐμὸν ὄμμα,41
Χορός,ἰὼ θεῶν πάνταρχε παντ- όπτα Ζεῦ πόροις γᾶς τᾶσδε δαμούχοις σθένει πινικείῳ τὸν εὔαγρον τελειῶσαι λόχον σεμνά τε παῖς Παλλὰς Ἀθάνα καὶ τὸν ἀγρευτὰν Ἀπόλλω καὶ κασιγνήταν πυκνοστίκτων ὀπαδὸν ὠκυπόδων ἐλάφων στέργω διπλᾶς ἀρωγὰς μολεῖν γᾷ τᾷδε καὶ πολίταις ὦ ξεῖν᾽ ἀλῆτα τῷ σκοπῷ μὲν οὐκ ἐρεῖς ὡς ψευδόμαντις τὰς κόρας γὰρ εἰσορῶ τάσδ᾽ ἆσσον αὖθις ὧδε προσπολουμένας,58
Οἰδίπους,ποῦ ποῦ τί φής πῶς εἶπας,6
Ἀντιγόνη,ὦ πάτερ πάτερ τίς ἂν θεῶν σοι τόνδ᾽ ἄριστον ἄνδρ᾽ ἰδεῖν δοίη τὸν ἡμᾶς δεῦρο προσπέμψαντά σοι,17
Οἰδίπους,ὦ τέκνον ἦ πάρεστον,4
Ἀντιγόνη,αἵδε γὰρ χέρες Θησέως ἔσωσαν φιλτάτων τ᾽ ὀπαόνων,8
Οἰδίπους,προσέλθετ᾽ ὦ παῖ πατρὶ καὶ τὸ μηδαμὰ ἐλπισθὲν ἥξειν σῶμα βαστάσαι δότε,12
Ἀντιγόνη,αἰτεῖς ἃ τεύξει σὺν πόθῳ γὰρ ἡ χάρις,8
Οἰδίπους,ποῦ δῆτα ποῦ στόν,4
Ἀντιγόνη,αἵδ᾽ ὁμοῦ πελάζομεν,3
Οἰδίπους,ὦ φίλτατ᾽ ἔρνη,3
Ἀντιγόνη,τῷ τεκόντι πᾶν φίλον,4
Οἰδίπους,ὦ σκῆπτρα φωτός,3
Ἀντιγόνη,δυσμόρου γε δύσμορα,3
Οἰδίπους,ἔχω τὰ φίλτατ᾽ οὐδ᾽ ἔτ᾽ ἂν πανάθλιος θανὼν ἂν εἴην σφῷν παρεστώσαιν ἐμοί ἐρείσατ᾽ ὦ παῖ πλευρὸν ἀμφιδέξιον ἐμφύντε τῷ φύσαντι κἀναπαύσατον τοῦ πρόσθ᾽ ἐρήμου τοῦδε δυστήνου πλάνου καί μοι τὰ πραχθέντ᾽ εἴπαθ᾽ ὡς βράχιστ᾽ ἐπεὶ ταῖς τηλικαῖσδε σμικρὸς ἐξαρκεῖ λόγος,41
Ἀντιγόνη,ὅδ᾽ ἔσθ᾽ ὁ σώσας τοῦδε χρὴ κλύειν πάτερ οὗ κἄστι τοὔργον τοὐμὸν ὧδ᾽ ἔσται βραχύ,15
Οἰδίπους,ὦ ξεῖνε μὴ θαύμαζε πρὸς τὸ λιπαρὲς τέκν᾽ εἰ φανέντ᾽ ἄελπτα μηκύνω λόγον ἐπίσταμαι γὰρ τήνδε τὴν ἐς τάσδε μοι τέρψιν παρ᾽ ἄλλου μηδενὸς πεφασμένην σὺ γάρ νιν ἐξέσωσας οὐκ ἄλλος βροτῶν καί σοι θεοὶ πόροιεν ὡς ἐγὼ θέλω αὐτῷ τε καὶ γῇ τῇδ᾽ ἐπεὶ τό γ᾽ εὐσεβὲς μόνοις παρ᾽ ὑμῖν ηὗρον ἀνθρώπων ἐγὼ καὶ τοὐπιεικὲς καὶ τὸ μὴ ψευδοστομεῖν εἰδὼς δ᾽ ἀμύνω τοῖσδε τοῖς λόγοις τάδε ἔχω γὰρ ἅχω διὰ σὲ κοὐκ ἄλλον βροτῶν καί μοι χέρ᾽ ὦναξ δεξιὰν ὄρεξον ὡς ψαύσω φιλήσω τ᾽ εἰ θέμις τὸ σὸν κάρα καίτοι τί φωνῶ πῶς σ᾽ ἂν ἄθλιος γεγὼς θιγεῖν θελήσαιμ᾽ ἀνδρός ᾧ τίς οὐκ ἔνι κηλὶς κακῶν ξύνοικος οὐκ ἔγωγέ σε οὐδ᾽ οὖν ἐάσω τοῖς γὰρ ἐμπείροις βροτῶν μόνοις οἷόν τε συνταλαιπωρεῖν τάδε σὺ δ᾽ αὐτόθεν μοι χαῖρε καὶ τὰ λοιπά μου μέλου δικαίως ὥσπερ ἐς τόδ᾽ ἡμέρας,138
Θησεύς,οὔτ᾽ εἴ τι μῆκος τῶν λόγων ἔθου πλέον τέκνοισι τερφθεὶς τοῖσδε θαυμάσας ἔχω οὔτ᾽ εἰ πρὸ τοὐμοῦ προύλαβες τὰ τῶνδ᾽ ἔπη βάρος γὰρ ἡμᾶς οὐδὲν ἐκ τούτων ἔχει οὐ γὰρ λόγοισι τὸν βίον σπουδάζομεν λαμπρὸν ποεῖσθαι μᾶλλον ἢ τοῖς δρωμένοις δείκνυμι δ᾽ ὧν γὰρ ὤμοσ᾽ οὐκ ἐψευσάμην οὐδέν σε πρέσβυ τάσδε γὰρ πάρειμ᾽ ἄγων ζώσας ἀκραιφνεῖς τῶν κατηπειλημένων χὤπως μὲν ἁγὼν ᾑρέθη τί δεῖ μάτην κομπεῖν ἅ γ᾽ εἴσει καὐτὸς ἐκ ταύταιν ξυνών λόγος δ᾽ ὃς ἐμπέπτωκεν ἀρτίως ἐμοὶ στείχοντι δεῦρο συμβαλοῦ γνώμην ἐπεὶ σμικρὸς μὲν εἰπεῖν ἄξιος δὲ θαυμάσαι πρᾶγος δ᾽ ἀτίζειν οὐδὲν ἄνθρωπον χρεών,96
Οἰδίπους,τί δ᾽ ἔστι τέκνον Αἰγέως δίδασκέ με ὡς μὴ εἰδότ᾽ αὐτὸν μηδὲν ὧν σὺ πυνθάνει,15
Θησεύς,φασίν τιν᾽ ἡμῖν ἄνδρα σοὶ μὲν ἔμπολιν οὐκ ὄντα συγγενῆ δέ προσπεσόντα πως βωμῷ καθῆσθαι τῷ Ποσειδῶνος παρ᾽ ᾧ θύων ἔκυρον ἡνίχ᾽ ὡρμώμην ἐγώ,24
Οἰδίπους,ποδαπόν τί προσχρῄζοντα τῷ θακήματι,5
Θησεύς,οὐκ οἶδα πλὴν ἕν σοῦ γάρ ὡς λέγουσί μοι βραχύν τιν᾽ αἰτεῖ μῦθον οὐκ ὄγκου πλέων,16
Οἰδίπους,ποῖόν τιν᾽ οὐ γὰρ ἥδ᾽ ἕδρα σμικροῦ λόγου σοὶ φασὶν αὐτὸν ἐς λόγους ἐλθεῖν μόνον αἰτεῖν ἀπελθεῖν τ᾽ ἀσφαλῶς τῆς δεῦρ᾽ ὁδοῦ,22
Οἰδίπους,τίς δῆτ᾽ ἂν εἴη τήνδ᾽ ὁ προσθακῶν ἕδραν,8
Θησεύς,ὅρα κατ᾽ Ἄργος εἴ τις ὑμὶν ἐγγενὴς ἔσθ᾽ ὅστις ἄν σου τοῦτο προσχρῄζοι τυχεῖν,14
Οἰδίπους,ὦ φίλτατε σχὲς οὗπερ εἶ,5
Θησεύς,τί δ᾽ ἔστι σοι,4
Οἰδίπους,μή μου δεηθῇς,3
Θησεύς,πράγματος ποίου λέγε,3
Οἰδίπους,ἔξοιδ᾽ ἀκούων τῶνδ᾽ ὅς ἐσθ᾽ ὁ προστάτης,7
Θησεύς,καὶ τίς ποτ᾽ ἐστὶν ὅν γ᾽ ἐγὼ ψέξαιμί τι,9
Οἰδίπους,παῖς οὑμός ὦναξ στυγνός οὗ λόγων ἐγὼ ἄλγιστ᾽ ἂν ἀνδρῶν ἐξανασχοίμην κλύων,12
Θησεύς,τί δ᾽ οὐκ ἀκούειν ἔστι καὶ μὴ δρᾶν ἃ μὴ χρῄζεις τί σοι τοῦτ᾽ ἐστὶ λυπηρὸν κλύειν,17
Οἰδίπους,ἔχθιστον ὦναξ φθέγμα τοῦθ᾽ ἥκει πατρί καὶ μή μ᾽ ἀνάγκῃ προσβάλῃς τάδ᾽ εἰκαθεῖν,13
Θησεύς,ἀλλ᾽ εἰ τὸ θάκημ᾽ ἐξαναγκάζει σκόπει μή σοι πρόνοι᾽ ᾖ τοῦ θεοῦ φυλακτέα,13
Ἀντιγόνη,πάτερ πιθοῦ μοι κεἰ νέα παραινέσω τὸν ἄνδρ᾽ ἔασον τόνδε τῇ θ᾽ αὑτοῦ φρενὶ χάριν παρασχεῖν τῷ θεῷ θ᾽ ἃ βούλεται καὶ νῷν ὕπεικε τὸν κασίγνητον μολεῖν οὐ γάρ σε θάρσει πρὸς βίαν παρασπάσει γνώμης ἃ μή σοι συμφέροντα λέξεται λόγων δ᾽ ἀκοῦσαι τίς βλάβη τά τοι κακῶς ηὑρημέν᾽ ἔργα τῷ λόγῳ μηνύεται ἔφυσας αὐτόν ὥστε μηδὲ δρῶντά σε τὰ τῶν κακίστων δυσσεβέστατ᾽ ὦ πάτερ θέμις σέ γ᾽ εἶναι κεῖνον ἀντιδρᾶν κακῶς ἀλλ᾽ ἔασον εἰσὶ χἀτέροις γοναὶ κακαὶ καὶ θυμὸς ὀξύς ἀλλὰ νουθετούμενοι φίλων ἐπῳδαῖς ἐξεπᾴδονται φύσιν σὺ δ᾽ εἰς ἐκεῖνα μὴ τὰ νῦν ἀποσκόπει πατρῷα καὶ μητρῷα πήμαθ᾽ ἅπαθες κἂν κεῖνα λεύσσῃς οἶδ᾽ ἐγώ γνώσει κακοῦ θυμοῦ τελευτὴν ὡς κακὴ προσγίγνεται ἔχεις γὰρ οὐχὶ βαιὰ τἀνθυμήματα τῶν σῶν ἀδέρκτων ὀμμάτων τητώμενος ἀλλ᾽ ἡμὶν εἶκε λιπαρεῖν γὰρ οὐ καλὸν δίκαια προσχρῄζουσιν οὐδ᾽ αὐτὸν μὲν εὖ πάσχειν παθόντα δ᾽ οὐκ ἐπίστασθαι τίνειν,141
Οἰδίπους,τέκνον βαρεῖαν ἡδονὴν νικᾶτέ με λέγοντες ἔστω δ᾽ οὖν ὅπως ὑμῖν φίλον μόνον ξέν᾽ εἴπερ κεῖνος ὧδ᾽ ἐλεύσεται μηδεὶς κρατείτω τῆς ἐμῆς ψυχῆς ποτε,24
Θησεύς,ἅπαξ τὰ τοιαῦτ᾽ οὐχὶ δὶς χρῄζω κλύειν ὦ πρέσβυ κομπεῖν δ᾽ οὐχὶ βούλομαι σὺ δ᾽ ὢν σῶς ἴσθ᾽ ἐάν περ κἀμέ τις σῴζῃ θεῶν,24
Χορός,ὅστις τοῦ πλέονος μέρους χρῄζει τοῦ μετρίου παρεὶς ζώειν σκαιοσύναν φυλάσσων ἐν ἐμοὶ κατάδηλος ἔσται ἐπεὶ πολλὰ μὲν αἱ μακραὶ ἁμέραι κατέθεντο δὴ λύπας ἐγγυτέρω τὰ τέρποντα δ᾽ οὐκ ἂν ἴδοις ὅπου ὅταν τις ἐς πλέον πέσῃ τοῦ δέοντος ὁ δ᾽ ἐπίκουρος ἰσοτέλεστος Ἄϊδος ὅτε μοῖρ᾽ ἀνυμέναιος ἄλυρος ἄχορος ἀναπέφηνε θάνατος ἐς τελευτάν,53
Χορός,μὴ φῦναι τὸν ἅπαντα νικᾷ λόγον τὸ δ᾽ ἐπεὶ φανῇ βῆναι κεῖθεν ὅθεν περ ἥκει πολὺ δεύτερον ὡς τάχιστα ὡς εὖτ᾽ ἂν τὸ νέον παρῇ κούφας ἀφροσύνας φέρον τίς πλαγὰ πολύμοχθος ἔξω τίς οὐ καμάτων ἔνι φθόνος στάσεις ἔρις μάχαι καὶ φόνοι τό τε κατάμεμπτον ἐπιλέλογχε πύματον ἀκρατὲς ἀπροσόμιλον γῆρας ἄφιλον ἵνα πρόπαντα κακὰ κακῶν ξυνοικεῖ,56
Χορός,ἐν ᾧ τλάμων ὅδ᾽ οὐκ ἐγὼ μόνος πάντοθεν βόρειος ὥς τις ἀκτὰ κυματοπλὴξ χειμερία κλονεῖται ὣς καὶ τόνδε κατ᾽ ἄκρας δειναὶ κυματοαγεῖς ἆται κλονέουσιν ἀεὶ ξυνοῦσαι αἱ μὲν ἀπ᾽ ἀελίου δυσμᾶν αἱ δ᾽ ἀνατέλλοντος αἱ δ᾽ ἀνὰ μέσσαν ἀκτῖν᾽ αἱ δ᾽ ἐννυχιᾶν ἀπὸ Ῥιπᾶν,44
Ἀντιγόνη,καὶ μὴν ὅδ᾽ ἡμῖν ὡς ἔοικεν ὁ ξένος ἀνδρῶν γε μοῦνος ὦ πάτερ δι᾽ ὄμματος ἀστακτὶ λείβων δάκρυον ὧδ᾽ ὁδοιπορεῖ,20
Οἰδίπους,τίς οὗτος,2
Οἰδίπους,ὅνπερ καὶ πάλαι κατείχομεν γνώμῃ πάρεστι δεῦρο Πολυνείκης ὅδε,9
Πολυνείκης,οἴμοι τί δράσω πότερα τἀμαυτοῦ κακὰ πρόσθεν δακρύσω παῖδες ἢ τὰ τοῦδ᾽ ὁρῶν πατρὸς γέροντος ὃς ξένης ἐπὶ χθονὸς σὺν σφῷν ἐφηύρηκ᾽ ἐνθάδ᾽ ἐκβεβλημένον ἐσθῆτι σὺν τοιᾷδε τῆς ὁ δυσφιλὴς γέρων γέροντι συγκατῴκηκεν πίνος πλευρὰν μαραίνων κρατὶ δ᾽ ὀμματοστερεῖ κόμη δι᾽ αὔρας ἀκτένιστος ᾁσσεται ἀδελφὰ δ᾽ ὡς ἔοικε τούτοισιν φορεῖ τὰ τῆς ταλαίνης νηδύος θρεπτήρια ἁγὼ πανώλης ὄψ᾽ ἄγαν ἐκμανθάνω καὶ μαρτυρῶ κάκιστος ἀνθρώπων τροφαῖς ταῖς σαῖσιν ἥκειν τἀμὰ μὴ ξ ἄλλων πύθῃ ἀλλ᾽ ἔστι γὰρ καὶ Ζηνὶ σύνθακος θρόνων Αἰδὼς ἐπ᾽ ἔργοις πᾶσι καὶ πρὸς σοί πάτερ παρασταθήτω τῶν γὰρ ἡμαρτημένων ἄκη μέν ἐστι προσφορὰ δ᾽ οὐκ ἔστ᾽ ἔτι τί σιγᾷς φώνησον ὦ πάτερ τι μή μ᾽ ἀποστραφῇς οὐδ᾽ ἀνταμείβει μ᾽ οὐδέν ἀλλ᾽ ἀτιμάσας πέμψεις ἄναυδος οὐδ᾽ ἃ μηνίεις φράσας ὦ σπέρματ᾽ ἀνδρὸς τοῦδ᾽ ἐμαὶ δ᾽ ὁμαίμονες πειράσατ᾽ ἀλλ᾽ ὑμεῖς γε κινῆσαι πατρὸς τὸ δυσπρόσοιστον κἀπροσήγορον στόμα ὡς μή μ᾽ ἄτιμον τοῦ θεοῦ γε προστάτην οὕτως ἀφῇ με μηδὲν ἀντειπὼν ἔπος,152
Ἀντιγόνη,λέγ᾽ ὦ ταλαίπωρ᾽ αὐτὸς ὧν χρείᾳ πάρει τὰ πολλὰ γάρ τοι ῥήματ᾽ ἢ τέρψαντά τι ἢ δυσχεράναντ᾽ ἢ κατοικτίσαντά πως παρέσχε φωνὴν τοῖς ἀφωνήτοις τινά,25
Πολυνείκης,ἀλλ᾽ ἐξερῶ καλῶς γὰρ ἐξηγεῖ σύ μοι πρῶτον μὲν αὐτὸν τὸν θεὸν ποιούμενος ἀρωγόν ἔνθεν μ᾽ ὧδ᾽ ἀνέστησεν μολεῖν ὁ τῆσδε τῆς γῆς κοίρανος διδοὺς ἐμοὶ λέξαι τ᾽ ἀκοῦσαί τ᾽ ἀσφαλεῖ σὺν ἐξόδῳ καὶ ταῦτ᾽ ἀφ᾽ ὑμῶν ὧ ξένοι βουλήσομαι καὶ ταῖνδ᾽ ἀδελφαῖν καὶ πατρὸς κυρεῖν ἐμοί ἃ δ᾽ ἦλθον ἤδη σοι θέλω λέξαι πάτερ γῆς ἐκ πατρῴας ἐξελήλαμαι φυγάς τοῖς σοῖς πανάρχοις οὕνεκ᾽ ἐνθακεῖν θρόνοις γονῇ πεφυκὼς ἠξίουν γεραίτερος ἀνθ᾽ ὧν μ᾽ Ἐτεοκλῆς ὢν φύσει νεώτερος γῆς ἐξέωσεν οὔτε νικήσας λόγῳ οὔτ᾽ εἰς ἔλεγχον χειρὸς οὐδ᾽ ἔργου μολών πόλιν δὲ πείσας ὧν ἐγὼ μάλιστα μὲν τὴν σὴν ἐρινὺν αἰτίαν εἶναι λέγω ἔπειτα κἀπὸ μάντεων ταύτῃ κλύω ἐπεὶ γὰρ ἦλθον Ἄργος ἐς τὸ Δωρικόν λαβὼν Ἄδραστον πενθερόν ξυνωμότας ἔστησ᾽ ἐμαυτῷ γῆς ὅσοιπερ Ἀπίας πρῶτοι καλοῦνται καὶ τετίμηνται δόρει ὅπως τὸν ἑπτάλογχον ἐς Θήβας στόλον ξὺν τοῖσδ᾽ ἀγείρας ἢ θάνοιμι πανδίκως ἢ τοὺς τάδ᾽ ἐκπράξαντας ἐκβάλοιμι γῆς εἶεν τί δῆτα νῦν ἀφιγμένος κυρῶ σοὶ προστροπαίους ὦ πάτερ λιτὰς ἔχων αὐτός τ᾽ ἐμαυτοῦ ξυμμάχων τε τῶν ἐμῶν οἳ νῦν σὺν ἑπτὰ τάξεσιν σὺν ἑπτά τε λόγχαις τὸ Θήβης πέδιον ἀμφεστᾶσι πᾶν οἷος δορυσσοῦς Ἀμφιάρεως τὰ πρῶτα μὲν δόρει κρατύνων πρῶτα δ᾽ οἰωνῶν ὁδοῖς ὁ δεύτερος δ᾽ Αἰτωλὸς Οἰνέως τόκος Τυδεύς τρίτος δ᾽ Ἐτέοκλος Ἀργεῖος γεγώς τέταρτον Ἱππομέδοντ᾽ ἀπέστειλεν πατὴρ Ταλαός ὁ πέμπτος δ᾽ εὔχεται κατασκαφῇ Καπανεὺς τὸ Θήβης ἄστυ δῃώσειν πυρί ἕκτος δὲ Παρθενοπαῖος Ἀρκὰς ὄρνυται ἐπώνυμος τῆς πρόσθεν ἀδμήτης χρόνῳ μητρὸς λοχευθείς πιστὸς Ἀταλάντης γόνος ἐγὼ δὲ σός κεἰ μὴ σός ἀλλὰ τοῦ κακοῦ πότμου φυτευθείς σός γέ τοι καλούμενος ἄγω τὸν Ἄργους ἄφοβον ἐς Θήβας στρατόν οἵ σ᾽ ἀντὶ παίδων τῶνδε καὶ ψυχῆς πάτερ ἱκετεύομεν ξύμπαντες ἐξαιτούμενοι μῆνιν βαρεῖαν εἰκαθεῖν ὁρμωμένῳ τῷδ᾽ ἀνδρὶ τοὐμοῦ πρὸς κασιγνήτου τίσιν ὅς μ᾽ ἐξέωσε κἀπεσύλησεν πάτρας εἰ γάρ τι πιστόν ἐστιν ἐκ χρηστηρίων οἷς ἂν σὺ προσθῇ τοῖσδ᾽ ἔφασκ᾽ εἶναι κράτος πρὸς νῦν σε κρηνῶν καὶ θεῶν ὁμογνίων αἰτῶ πιθέσθαι καὶ παρεικαθεῖν ἐπεὶ πτωχοὶ μὲν ἡμεῖς καὶ ξένοι ξένος δὲ σύ ἄλλους δὲ θωπεύοντες οἰκοῦμεν σύ τε κἀγώ τὸν αὐτὸν δαίμον᾽ ἐξειληχότες ὁ δ᾽ ἐν δόμοις τύραννος ὦ τάλας ἐγώ κοινῇ καθ᾽ ἡμῶν ἐγγελῶν ἁβρύνεται ὅν εἰ σὺ τἠμῇ ξυμπαραστήσει φρενί βραχεῖ σὺν ὄγκῳ καὶ χρόνῳ διασκεδῶ ὥστ᾽ ἐν δόμοισι τοῖσι σοῖς στήσω σ᾽ ἄγων στήσω δ᾽ ἐμαυτόν κεῖνον ἐκβαλὼν βίᾳ καὶ ταῦτα σοῦ μὲν ξυνθέλοντος ἔστι μοι κομπεῖν ἄνευ σοῦ δ᾽ οὐδὲ σωθῆναι σθένω,381
Χορός,τὸν ἄνδρα τοῦ πέμψαντος οὕνεκ᾽ Οἰδίπους εἰπὼν ὁποῖα ξύμφορ᾽ ἔκπεμψαι πάλιν,11
Οἰδίπους,ἀλλ᾽ εἰ μέν ἄνδρες τῆσδε δημοῦχοι χθονός μὴ τύγχαν᾽ αὐτὸν δεῦρο προσπέμψας ἐμοὶ Θησεύς δικαιῶν ὥστ᾽ ἐμοῦ κλύειν λόγους οὔ τἄν ποτ᾽ ὀμφῆς τῆς ἐμῆς ἐπῄσθετο νῦν δ᾽ ἀξιωθεὶς εἶσι κἀκούσας γ᾽ ἐμοῦ τοιαῦθ᾽ ἃ τὸν τοῦδ᾽ οὔ ποτ᾽ εὐφρανεῖ βίον ὅς γ᾽ ὦ κάκιστε σκῆπτρα καὶ θρόνους ἔχων ἃ νῦν ὁ σὸς ξύναιμος ἐν Θήβαις ἔχει τὸν αὐτὸς αὑτοῦ πατέρα τόνδ᾽ ἀπήλασας κἄθηκας ἄπολιν καὶ στολὰς ταύτας φορεῖν ἃς νῦν δακρύεις εἰσορῶν ὅτ᾽ ἐν πόνῳ ταὐτῷ βεβηκὼς τυγχάνεις κακῶν ἐμοί οὐ κλαυστὰ δ᾽ ἐστίν ἀλλ᾽ ἐμοὶ μὲν οἰστέα τάδ᾽ ἕωσπερ ἂν ζῶ σοῦ φονέως μεμνημένος σὺ γάρ με μόχθῳ τῷδ᾽ ἔθηκας ἔντροφον σύ μ᾽ ἐξέωσας ἐκ σέθεν δ᾽ ἀλώμενος ἄλλους ἐπαιτῶ τὸν καθ᾽ ἡμέραν βίον εἰ δ᾽ ἐξέφυσα τάσδε μὴ μαυτῷ τροφοὺς τὰς παῖδας ἦ τἂν οὐκ ἂν ἦ τὸ σὸν μέρος νῦν δ᾽ αἵδε μ᾽ ἐκσῴζουσιν αἵδ᾽ ἐμαὶ τροφοί αἵδ᾽ ἄνδρες οὐ γυναῖκες εἰς τὸ συμπονεῖν ὑμεῖς δ᾽ ἀπ᾽ ἄλλου κοὐκ ἐμοῦ πεφύκατον τοιγάρ σ᾽ ὁ δαίμων εἰσορᾷ μὲν οὔ τί πω ὡς αὐτίκ᾽ εἴπερ οἵδε κινοῦνται λόχοι πρὸς ἄστυ Θήβης οὐ γὰρ ἔσθ᾽ ὅπως πόλιν κείνην ἐρείψεις ἀλλὰ πρόσθεν αἵματι πεσεῖ μιανθεὶς χὼ σύναιμος ἐξ ἴσου τοιάσδ᾽ ἀρὰς σφῷν πρόσθε τ᾽ ἐξανῆκ᾽ ἐγὼ νῦν τ᾽ ἀνακαλοῦμαι ξυμμάχους ἐλθεῖν ἐμοί ἵν᾽ ἀξιῶτον τοὺς φυτεύσαντας σέβειν καὶ μὴ ξατιμάζητον εἰ τυφλοῦ πατρὸς τοιώδ᾽ ἐφύτην αἵδε γὰρ τάδ᾽ οὐκ ἔδρων τοιγὰρ τὸ σὸν θάκημα καὶ τοὺς σοὺς θρόνους κρατοῦσιν εἴπερ ἐστὶν ἡ παλαίφατος Δίκη ξύνεδρος Ζηνὸς ἀρχαίοις νόμοις σὺ δ᾽ ἔρρ᾽ ἀπόπτυστός τε κἀπάτωρ ἐμοῦ κακῶν κάκιστε τάσδε συλλαβὼν ἀράς ἅς σοι καλοῦμαι μήτε γῆς ἐμφυλίου δόρει κρατῆσαι μήτε νοστῆσαί ποτε τὸ κοῖλον Ἄργος ἀλλὰ συγγενεῖ χερὶ θανεῖν κτανεῖν θ᾽ ὑφ᾽ οὗπερ ἐξελήλασαι τοιαῦτ᾽ ἀρῶμαι καὶ καλῶ τὸ Ταρτάρου στυγνὸν πατρῷον ἔρεβος ὥς σ᾽ ἀποικίσῃ καλῶ δὲ τάσδε δαίμονας καλῶ δ᾽ Ἄρη τὸν σφῷν τὸ δεινὸν μῖσος ἐμβεβληκότα καὶ ταῦτ᾽ ἀκούσας στεῖχε κἀξάγγελλ᾽ ἰὼν καὶ πᾶσι Καδμείοισι τοῖς σαυτοῦ θ᾽ ἅμα πιστοῖσι συμμάχοισιν οὕνεκ᾽ Οἰδίπους τοιαῦτ᾽ ἔνειμε παισὶ τοῖς αὑτοῦ γέρα,321
Χορός,Πολύνεικες οὔτε ταῖς παρελθούσαις ὁδοῖς ξυνήδομαί σοι νῦν τ᾽ ἴθ᾽ ὡς τάχος πάλιν,13
Πολυνείκης,οἴμοι κελεύθου τῆς τ᾽ ἐμῆς δυσπραξίας οἴμοι δ᾽ ἑταίρων οἷον ἆρ᾽ ὁδοῦ τέλος Ἄργους ἀφωρμήθημεν ὦ τάλας ἐγώ τοιοῦτον οἷον οὐδὲ φωνῆσαί τινι ἔξεσθ᾽ ἑταίρων οὐδ᾽ ἀποστρέψαι πάλιν ἀλλ᾽ ὄντ᾽ ἄναυδον τῇδε συγκῦρσαι τύχῃ ὦ τοῦδ᾽ ὅμαιμοι παῖδες ἀλλ᾽ ὑμεῖς ἐπεὶ τὰ σκληρὰ πατρὸς κλύετε ταῦτ᾽ ἀρωμένου μή τοί με πρὸς θεῶν σφώ γ᾽ ἐὰν αἱ τοῦδ᾽ ἀραὶ πατρὸς τελῶνται καί τις ὑμῖν ἐς δόμους νόστος γένηται μή μ᾽ ἀτιμάσητέ γε ἀλλ᾽ ἐν τάφοισι θέσθε κἀν κτερίσμασιν καὶ σφῷν ὁ νῦν ἔπαινος ὃν κομίζετον τοῦδ᾽ ἀνδρὸς οἷς πονεῖτον οὐκ ἐλάσσονα ἔτ᾽ ἄλλον οἴσει τῆς ἐμῆς ὑπουργίας,96
Ἀντιγόνη,Πολύνεικες ἱκετεύω σε πεισθῆναί τί μοι,6
Πολυνείκης,ὦ φιλτάτη τὸ ποῖον Ἀντιγόνη λέγε,6
Ἀντιγόνη,στρέψαι στράτευμ᾽ ἐς Ἄργος ὡς τάχιστά γε καὶ μὴ σέ τ᾽ αὐτὸν καὶ πόλιν διεργάσῃ,15
Πολυνείκης,ἀλλ᾽ οὐχ οἷόν τε πῶς γὰρ αὖθις ἂν πάλιν στράτευμ᾽ ἄγοιμι ταὐτόν εἰσάπαξ τρέσας,14
Ἀντιγόνη,τί δ᾽ αὖθις ὦ παῖ δεῖ σε θυμοῦσθαι τί σοι πάτραν κατασκάψαντι κέρδος ἔρχεται,14
Πολυνείκης,αἰσχρὸν τὸ φεύγειν καὶ τὸ πρεσβεύοντ᾽ ἐμὲ οὕτω γελᾶσθαι τοῦ κασιγνήτου πάρα,12
Ἀντιγόνη,ὁρᾷς τὰ τοῦδ᾽ οὖν ὡς ἐς ὀρθὸν ἐκφέρει μαντεύμαθ᾽ ὃς σφῷν θάνατον ἐξ ἀμφοῖν θροεῖ,15
Πολυνείκης,χρῄζει γάρ ἡμῖν δ᾽ οὐχὶ συγχωρητέα,6
Ἀντιγόνη,οἴμοι τάλαινα τίς δὲ τολμήσει κλύων τὰ τοῦδ᾽ ἕπεσθαι τἀνδρός οἷ᾽ ἐθέσπισεν,12
Πολυνείκης,οὐκ ἀγγελοῦμεν φλαῦρ᾽ ἐπεὶ στρατηλάτου χρηστοῦ τὰ κρείσσω μηδὲ τἀνδεᾶ λέγειν,11
Ἀντιγόνη,οὕτως ἄρ᾽ ὦ παῖ ταῦτά σοι δεδογμένα,7
Πολυνείκης,καὶ μή μ᾽ ἐπίσχῃς γ᾽ ἀλλ᾽ ἐμοὶ μὲν ἥδ᾽ ὁδὸς ἔσται μέλουσα δύσποτμός τε καὶ κακὴ πρὸς τοῦδε πατρὸς τῶν τε τοῦδ᾽ ἐρινύων σφῷν δ᾽ εὖ διδοίη Ζεύς τάδ᾽ εἰ θανόντι μοι τελεῖτ᾽ ἐπεὶ οὔ μοι ζῶντί γ᾽ αὖθις ἕξετον μέθεσθε δ᾽ ἤδη χαίρετόν τ᾽ οὐ γάρ μ᾽ ἔτι βλέποντ᾽ ἐσόψεσθ᾽ αὖθις,52
Ἀντιγόνη,ὦ τάλαιν᾽ ἐγώ,3
Πολυνείκης,μή τοί μ᾽ ὀδύρου,4
Ἀντιγόνη,καὶ τίς ἄν σ᾽ ὁρμώμενον εἰς προὖπτον Ἅιδην οὐ καταστένοι κάσι,11
Πολυνείκης,εἰ χρή θανοῦμαι,3
Ἀντιγόνη,μὴ σύ γ᾽ ἀλλ᾽ ἐμοὶ πιθοῦ,6
Πολυνείκης,μὴ πεῖθ᾽ ἃ μὴ δεῖ,5
Ἀντιγόνη,δυστάλαινά τἄρ᾽ ἐγώ εἴ σου στερηθῶ,6
Πολυνείκης,ταῦτα δ᾽ ἐν τῷ δαίμονι καὶ τῇδε φῦναι χἀτέρᾳ σφὼ δ᾽ οὖν ἐγὼ θεοῖς ἀρῶμαι μή ποτ᾽ ἀντῆσαι κακῶν ἀνάξιαι γὰρ πᾶσίν ἐστε δυστυχεῖν,24
Χορός,νέα τάδε νεόθεν ἦλθέ μοι κακὰ βαρύποτμὰ παρ᾽ ἀλαοῦ ξένου εἴ τι μοῖρα μὴ κιγχάνει μάταν γὰρ οὐδὲν ἀξίωμα δαιμόνων ἔχω φράσαι ὁρᾷ ὁρᾷ ταῦτ᾽ ἀεὶ χρόνος τρέχων μὲν ἕτερα τὰ δὲ παρ᾽ ἦμαρ αὖθις αὔξων ἄνω ἔκτυπεν αἰθήρ ὦ Ζεῦ,41
Οἰδίπους,ὦ τέκνα τέκνα πῶς ἄν εἴ τις ἔντοπος τὸν πάντ᾽ ἄριστον δεῦρο Θησέα πόροι,14
Ἀντιγόνη,πάτερ τί δ᾽ ἐστὶ τἀξίωμ᾽ ἐφ᾽ ᾧ καλεῖς,8
Οἰδίπους,Διὸς πτερωτὸς ἥδε μ᾽ αὐτίκ᾽ ἄξεται βροντὴ πρὸς Ἅιδην ἀλλὰ πέμψαθ᾽ ὡς τάχος,13
Χορός,μέγας ἴδε μάλ᾽ ὅδ᾽ ἐρείπεται κτύπος ἄφατος διόβολος ἐς δ᾽ ἄκραν δεῖμ᾽ ὑπῆλθε κρατὸς φόβαν ἔπτηξα θυμόν οὐρανία γὰρ ἀστραπὴ φλέγει πάλιν τί μὰν ἀφήσει τέλος δέδοικα δ᾽ οὐ γὰρ ἅλιον ἀφορμᾷ ποτ᾽ οὐκ ἄνευ ξυμφορᾶς ὦ μέγας αἰθήρ ὦ Ζεῦ,41
Οἰδίπους,ὦ παῖδες ἥκει τῷδ᾽ ἐπ᾽ ἀνδρὶ θέσφατος βίου τελευτὴ κοὐκέτ᾽ ἔστ᾽ ἀποστροφή,12
Ἀντιγόνη,πῶς οἶσθα τῷ δὲ τοῦτο συμβαλὼν ἔχεις,7
Οἰδίπους,καλῶς κάτοιδ᾽ ἀλλ᾽ ὡς τάχιστά μοι μολὼν ἄνακτα χώρας τῆσδέ τις πορευσάτω,12
Χορός,ἔα ἔα ἰδοὺ μάλ᾽ αὖθις ἀμφίσταται διαπρύσιος ὄτοβος ἵλαος ὦ δαίμων ἵλαος εἴ τι γᾷ ματέρι τυγχάνεις ἀφεγγὲς φέρων ἐναισίου δὲ σοῦ τύχοιμι μηδ᾽ ἄλαστον ἄνδρ᾽ ἰδὼν ἀκερδῆ χάριν μετάσχοιμί πως Ζεῦ ἄνα σοὶ φωνῶ,35
Οἰδίπους,ἆρ᾽ ἐγγὺς ἁνήρ ἆρ᾽ ἔτ᾽ ἐμψύχου τέκνα κιχήσεταί μου καὶ κατορθοῦντος φρένα,12
Ἀντιγόνη,τί δ᾽ ἂν θέλοις τὸ πιστὸν ἐμφῦναι φρενί,8
Οἰδίπους,ἀνθ᾽ ὧν ἔπασχον εὖ τελεσφόρον χάριν δοῦναί σφιν ἥνπερ τυγχάνων ὑπεσχόμην,11
Χορός,ἰὼ ἰὼ παῖ βᾶθι βᾶθ᾽ εἴτ᾽ ἄκρα περὶ γύαλ᾽ ἐναλίῳ Ποσειδωνίῳ θεῷ τυγχάνεις βούθυτον ἑστίαν ἁγίζων ἱκοῦ ὁ γὰρ ξένος σε καὶ πόλισμα καὶ φίλους ἐπαξιοῖ δικαίαν χάριν παρασχεῖν παθών σπεῦσον ἄϊσσ᾽ ὦναξ,33
Θησεύς,τίς αὖ παρ᾽ ὑμῶν κοινὸς ἠχεῖται κτύπος σαφὴς μὲν ἀστῶν ἐμφανὴς δὲ τοῦ ξένου μή τις Διὸς κεραυνὸς ἤ τις ὀμβρία χάλαζ᾽ ἐπιρράξασα πάντα γὰρ θεοῦ τοιαῦτα χειμάζοντος εἰκάσαι πάρα,30
Οἰδίπους,ἄναξ ποθοῦντι προυφάνης καί σοι θεῶν τύχην τις ἐσθλὴν τῆσδ᾽ ἔθηκε τῆς ὁδοῦ,13
Θησεύς,τί δ᾽ ἐστίν ὦ παῖ Λαΐου νέορτον αὖ,8
Οἰδίπους,ῥοπὴ βίου μοι καί σ᾽ ἅπερ ξυνῄνεσα θέλω πόλιν τε τήνδε μὴ ψεύσας θανεῖν,14
Θησεύς,τῷ δ᾽ ἐκπέπεισαι τοῦ μόρου τεκμηρίῳ,6
Οἰδίπους,αὐτοὶ θεοὶ κήρυκες ἀγγέλλουσί μοι ψεύδοντες οὐδὲν σῆμα τῶν προκειμένων,10
Θησεύς,πῶς εἶπας ὦ γεραιέ δηλοῦσθαι τάδε,6
Οἰδίπους,αἱ πολλὰ βρονταὶ διατελεῖς τὰ πολλά τε στράψαντα χειρὸς τῆς ἀνικήτου βέλη,12
Θησεύς,πείθεις με πολλὰ γάρ σε θεσπίζονθ᾽ ὁρῶ κοὐ ψευδόφημα χὤ τι χρὴ ποιεῖν λέγε,14
Οἰδίπους,ἐγὼ διδάξω τέκνον Αἰγέως ἅ σοι γήρως ἄλυπα τῇδε κείσεται πόλει χῶρον μὲν αὐτὸς αὐτίκ᾽ ἐξηγήσομαι ἄθικτος ἡγητῆρος οὗ με χρὴ θανεῖν τοῦτον δὲ φράζε μή ποτ᾽ ἀνθρώπων τινί μήθ᾽ οὗ κέκευθε μήτ᾽ ἐν οἷς κεῖται τόποις ὥς σοι πρὸ πολλῶν ἀσπίδων ἀλκὴν ὅδε δορός τ᾽ ἐπακτοῦ γειτονῶν ἀεὶ τιθῇ ἃ δ᾽ ἐξάγιστα μηδὲ κινεῖται λόγῳ αὐτὸς μαθήσει κεῖσ᾽ ὅταν μόλῃς μόνος ὡς οὔτ᾽ ἂν ἀστῶν τῶνδ᾽ ἂν ἐξείποιμί τῳ οὔτ᾽ ἂν τέκνοισι τοῖς ἐμοῖς στέργων ὅμως ἀλλ᾽ αὐτὸς αἰεὶ σῷζε χὤταν εἰς τέλος τοῦ ζῆν ἀφικνῇ τῷ προφερτάτῳ μόνῳ σήμαιν᾽ ὁ δ᾽ αἰεὶ τὠπιόντι δεικνύτω χοὔτως ἀδῇον τήνδ᾽ ἐνοικήσεις πόλιν σπαρτῶν ἀπ᾽ ἀνδρῶν αἱ δὲ μυρίαι πόλεις κἂν εὖ τις οἰκῇ ῥᾳδίως καθύβρισαν θεοὶ γὰρ εὖ μέν ὀψὲ δ᾽ εἰσορῶσ᾽ ὅταν τὰ θεῖ᾽ ἀφείς τις εἰς τὸ μαίνεσθαι τραπῇ ὃ μὴ σύ τέκνον Αἰγέως βούλου παθεῖν τὰ μὲν τοιαῦτ᾽ οὖν εἰδότ᾽ ἐκδιδάσκομεν χῶρον δ᾽ ἐπείγει γάρ με τοὐκ θεοῦ παρόν στείχωμεν ἤδη μηδ᾽ ἔτ᾽ ἐντρεπώμεθα ὦ παῖδες ὧδ᾽ ἕπεσθ᾽ ἐγὼ γὰρ ἡγεμὼν σφῷν αὖ πέφασμαι καινός ὥσπερ σφὼ πατρί χωρεῖτε καὶ μὴ ψαύετ᾽ ἀλλ᾽ ἐᾶτέ με αὐτὸν τὸν ἱερὸν τύμβον ἐξευρεῖν ἵνα μοῖρ᾽ ἀνδρὶ τῷδε τῇδε κρυφθῆναι χθονί τῇδ᾽ ὧδε τῇδε βᾶτε τῇδε γάρ μ᾽ ἄγει Ἑρμῆς ὁ πομπὸς ἥ τε νερτέρα θεός ὦ φῶς ἀφεγγές πρόσθε πού ποτ᾽ ἦσθ᾽ ἐμόν νῦν δ᾽ ἔσχατόν σου τοὐμὸν ἅπτεται δέμας ἤδη γὰρ ἕρπω τὸν τελευταῖον βίον κρύψων παρ᾽ Ἅιδην ἀλλά φίλτατε ξένων αὐτός τε χώρα θ᾽ ἥδε πρόσπολοί τε σοὶ εὐδαίμονες γένοισθε κἀπ᾽ εὐπραξίᾳ μέμνησθέ μου θανόντος εὐτυχεῖς ἀεί,248
Χορός,εἰ θέμις ἐστί μοι τὰν ἀφανῆ θεὸν καὶ σὲ λιταῖς σεβίζειν ἐννυχίων ἄναξ Αἰδωνεῦ Αἰδωνεῦ λίσσωμαι ἄπονα μήτ᾽ ἐπὶ βαρυαχεῖ ξένον ἐξανύσαι μόρῳ τὰν παγκευθῆ κάτω νεκρῶν πλάκα καὶ Στύγιον δόμον πολλῶν γὰρ ἂν καὶ μάταν πημάτων ἱκνουμένων πάλιν σφε δαίμων δίκαιος αὔξοι,43
Χορός,ὦ χθόνιαι θεαὶ σῶμά τ᾽ ἀνικάτου θηρός ὃν ἐν πύλαισι ταῖσι πολυξένοις εὐνᾶσθαι κνυζεῖσθαί τ᾽ ἐξ ἄντρων ἀδάματον φύλακα παρ᾽ Ἁίδᾳ λόγος αἰὲν ἔχει τόν ὦ Γᾶς παῖ καὶ Ταρτάρου κατεύχομαι ἐν καθαρῷ βῆναι ὁρμωμένῳ νερτέρας τῷ ξένῳ νεκρῶν πλάκας σέ τοι κικλήσκω τὸν αἰένυπνον,45
Ἄγγελος,ἄνδρες πολῖται ξυντομωτάτως μὲν ἂν τύχοιμι λέξας Οἰδίπουν ὀλωλότα ἃ δ᾽ ἦν τὰ πραχθέντ᾽ οὔθ᾽ ὁ μῦθος ἐν βραχεῖ φράσαι πάρεστιν οὔτε τἄργ᾽ ὅσ᾽ ἦν ἐκεῖ,26
Χορός,ὄλωλε γὰρ δύστηνος,3
Ἄγγελος,ὡς λελοιπότα κεῖνον τὸν ἀεὶ βίοτον ἐξεπίστασο,7
Χορός,πῶς ἆρα θείᾳ κἀπόνῳ τάλας τύχῃ,6
Ἀγγελος,,1
Ἄγγελος,ταῦτ᾽ ἐστὶν ἤδη κἀποθαυμάσαι πρέπον ὡς μὲν γὰρ ἐνθένδ᾽ εἷρπε καὶ σύ που παρὼν ἔξοισθ᾽ ὑφηγητῆρος οὐδενὸς φίλων ἀλλ᾽ αὐτὸς ἡμῖν πᾶσιν ἐξηγούμενος ἐπεὶ δ᾽ ἀφῖκτο τὸν καταρράκτην ὀδὸν χαλκοῖς βάθροισι γῆθεν ἐρριζωμένον ἔστη κελεύθων ἐν πολυσχίστων μιᾷ κοίλου πέλας κρατῆρος οὗ τὰ Θησέως Περίθου τε κεῖται πίστ᾽ ἀεὶ ξυνθήματα ἀφ᾽ οὗ μέσος στὰς τοῦ τε Θορικίου πέτρου κοίλης τ᾽ ἀχέρδου κἀπὸ λαΐνου τάφου καθέζετ᾽ εἶτ᾽ ἔλυσε δυσπινεῖς στολάς κἄπειτ᾽ ἀΰσας παῖδας ἠνώγει ῥυτῶν ὑδάτων ἐνεγκεῖν λουτρὰ καὶ χοάς ποθεν τὼ δ᾽ εὐχλόου Δήμητρος εἰς προσόψιον πάγον μολοῦσαι τάσδ᾽ ἐπιστολὰς πατρὶ ταχεῖ πόρευσαν σῦν χρόνῳ λουτροῖς τέ νιν ἐσθῆτί τ᾽ ἐξήσκησαν ᾗ νομίζεται ἐπεὶ δὲ παντὸς εἶχε δρῶντος ἡδονὴν κοὐκ ἦν ἔτ᾽ οὐδὲν ἀργὸν ὧν ἐφίετο κτύπησε μὲν Ζεὺς χθόνιος αἱ δὲ παρθένοι ῥίγησαν ὡς ἤκουσαν ἐς δὲ γούνατα πατρὸς πεσοῦσαι κλαιον οὐδ᾽ ἀνίεσαν στέρνων ἀραγμοὺς οὐδὲ παμμήκεις γόους ὁ δ᾽ ὡς ἀκούει φθόγγον ἐξαίφνης πικρόν πτύξας ἐπ᾽ αὐταῖς χεῖρας εἶπεν ὦ τέκνα οὐκ ἔστ᾽ ἔθ᾽ ὑμῖν τῇδ᾽ ἐν ἡμέρᾳ πατήρ ὄλωλε γὰρ δὴ πάντα τἀμά κοὐκέτι τὴν δυσπόνητον ἕξετ᾽ ἀμφ᾽ ἐμοὶ τροφήν σκληρὰν μέν οἶδα παῖδες ἀλλ᾽ ἓν γὰρ μόνον τὰ πάντα λύει ταῦτ᾽ ἔπος μοχθήματα τὸ γὰρ φιλεῖν οὐκ ἔστιν ἐξ ὅτου πλέον ἢ τοῦδε τἀνδρὸς ἔσχεθ᾽ οὗ τητώμεναι τὸ λοιπὸν ἤδη τὸν βίον διάζετον,207
τοιαῦτ᾽,ἐπ᾽ ἀλλήλοισιν ἀμφικείμενοι λύγδην ἔκλαιον πάντες ὡς δὲ πρὸς τέλος γόων ἀφίκοντ᾽ οὐδ᾽ ἔτ᾽ ὠρώρει βοή ἦν μὲν σιωπή φθέγμα δ᾽ ἐξαίφνης τινὸς θώϋξεν αὐτόν ὥστε πάντας ὀρθίας στῆσαι φόβῳ δείσαντας ἐξαίφνης τρίχας καλεῖ γὰρ αὐτὸν πολλὰ πολλαχῇ θεός ὦ οὗτος οὗτος Οἰδίπους τί μέλλομεν χωρεῖν πάλαι δὴ τἀπὸ σοῦ βραδύνεται ὁ δ᾽ ὡς ἐπῄσθετ᾽ ἐκ θεοῦ καλούμενος αὐδᾷ μολεῖν οἱ γῆς ἄνακτα Θησέα κἀπεὶ προσῆλθεν εἶπεν ὦ φίλον κάρα δός μοι χερὸς σῆς πίστιν ὁρκίαν τέκνοις ὑμεῖς τε παῖδες τῷδε καὶ καταίνεσον μήποτε προδώσειν τάσδ᾽ ἑκών τελεῖν δ᾽ ὅσ᾽ ἂν μέλλῃς φρονῶν εὖ ξυμφέροντ᾽ αὐτοῖς ἀεί ὁ δ᾽ ὡς ἀνὴρ γενναῖος οὐκ οἴκτου μέτα κατῄνεσεν τάδ᾽ ὅρκιος δράσειν ξένῳ ὅπως δὲ ταῦτ᾽ ἔδρασεν εὐθὺς Οἰδίπους ψαύσας ἀμαυραῖς χερσὶν ὧν παίδων λέγει ὦ παῖδε τλάσας χρὴ τὸ γενναῖον φρενὶ χωρεῖν τόπων ἐκ τῶνδε μηδ᾽ ἃ μὴ θέμις λεύσσειν δικαιοῦν μηδὲ φωνούντων κλύειν ἀλλ᾽ ἕρπεθ᾽ ὡς τάχιστα πλὴν ὁ κύριος Θησεὺς παρέστω μανθάνων τὰ δρώμενα τοσαῦτα φωνήσαντος εἰσηκούσαμεν ξύμπαντες ἀστακτὶ δὲ σὺν ταῖς παρθένοις στένοντες ὡμαρτοῦμεν ὡς δ᾽ ἀπήλθομεν χρόνῳ βραχεῖ στραφέντες ἐξαπείδομεν τὸν ἄνδρα τὸν μὲν οὐδαμοῦ παρόντ᾽ ἔτι ἄνακτα δ᾽ αὐτὸν ὀμμάτων ἐπίσκιον χεῖρ᾽ ἀντέχοντα κρατός ὡς δεινοῦ τινος φόβου φανέντος οὐδ᾽ ἀνασχετοῦ βλέπειν ἔπειτα μέντοι βαιὸν οὐδὲ σὺν χρόνῳ ὁρῶμεν αὐτὸν γῆν τε προσκυνοῦνθ᾽ ἅμα καὶ τὸν θεῶν Ὄλυμπον ἐν ταὐτῷ λόγῳ μόρῳ δ᾽ ὁποίῳ κεῖνος ὤλετ᾽ οὐδ᾽ ἂν εἷς θνητῶν φράσειε πλὴν τὸ Θησέως κάρα οὐ γάρ τις αὐτὸν οὔτε πυρφόρος θεοῦ κεραυνὸς ἐξέπραξεν οὔτε ποντία θύελλα κινηθεῖσα τῷ τότ᾽ ἐν χρόνῳ ἀλλ᾽ ἤ τις ἐκ θεῶν πομπὸς ἢ τὸ νερτέρων εὔνουν διαστὰν γῆς ἀλύπητον βάθρον ἁνὴρ γὰρ οὐ στενακτὸς οὐδὲ σὺν νόσοις ἀλγεινὸς ἐξεπέμπετ᾽ ἀλλ᾽ εἴ τις βροτῶν θαυμαστός εἰ δὲ μὴ δοκῶ φρονῶν λέγειν οὐκ ἂν παρείμην οἷσι μὴ δοκῶ φρονεῖν,286
Χορός,ποῦ δ᾽ αἵ τε παῖδες χοἰ προπέμψαντες φίλων,8
Ἄγγελος,αἵδ᾽ οὐχ ἑκάς γόων γὰρ οὐκ ἀσήμονες φθόγγοι σφε σημαίνουσι δεῦρ᾽ ὁρμωμένας,12
Ἀντιγόνη,αἰαῖ φεῦ ἔστιν ἔστι νῷν δὴ οὐ τὸ μέν ἄλλο δὲ μή πατρὸς ἔμφυτον ἄλαστον αἷμα δυσμόροιν στενάζειν ᾧτινι τὸν πολὺν ἄλλοτε μὲν πόνον ἔμπεδον εἴχομεν ἐν πυμάτῳ δ᾽ ἀλόγιστα παροίσομεν ἰδόντε καὶ παθόντε,34
Χορός,τί δ᾽ ἔστιν,3
Ἀντιγόνη,ἔστιν μὲν εἰκάσαι φίλοι,4
Χορός,βέβηκεν,1
Ἀντιγόνη,ὡς μάλιστ᾽ ἂν ἐν πόθῳ λάβοις τί γάρ ὅτῳ μήτ᾽ Ἄρης μήτε πόντος ἀντέκυρσεν ἄσκοποι δὲ πλάκες ἔμαρψαν ἐν ἀφανεῖ τινι μόρῳ φερόμενον τάλαινα νῶν δ᾽ ὀλεθρία νὺξ ἐπ᾽ ὄμμασιν βέβακε πῶς γὰρ ἤ τιν᾽ ἀπίαν γᾶν ἢ πόντιον κλύδων᾽ ἀλώμεναι βίου δύσοιστον ἕξομεν τροφάν,45
Ἰσμήνη,οὐ κάτοιδα κατά με φόνιος Ἀΐδας ἕλοι πατρὶ ξυνθανεῖν γεραιῷ τάλαιναν ὡς ἔμοιγ᾽ ὁ μέλλων βίος οὐ βιωτός,18
Χορός,ὦ διδύμα τέκνων ἀρίστα τὸ φέρον ἐκ θεοῦ φέρειν μηδὲν ἄγαν φλέγεσθον οὔ τοι κατάμεμπτ᾽ ἔβητον,16
Ἀντιγόνη,πόθος τοὶ καὶ κακῶν ἄρ᾽ ἦν τις καὶ γὰρ ὃ μηδαμὰ δὴ φίλον ἦν φίλον ὁπότε γε καὶ τὸν ἐν χεροῖν κατεῖχον ὦ πάτερ ὦ φίλος ὦ τὸν ἀεὶ κατὰ γᾶς σκότον εἱμένος οὐδέ γ᾽ ἔνερθ᾽ ἀφίλητος ἐμοί ποτε καὶ τᾷδε μὴ κυρήσῃς,43
Χορός,ἔπραξεν,1
Ἀντιγόνη,ἔπραξεν οἷον ἤθελεν,3
Χορός,τὸ ποῖον,2
Ἀντιγόνη,ἇς ἔχρῃζε γᾶς ἐπὶ ξένας ἔθανε κοίταν δ᾽ ἔχει νέρθεν εὐσκίαστον αἰέν οὐδὲ πένθος ἔλιπ᾽ ἄκλαυτον ἀνὰ γὰρ ὄμμα σε τόδ᾽ ὦ πάτερ ἐμὸν στένει δακρῦον οὐδ᾽ ἔχω πῶς με χρὴ τὸ σὸν τάλαιναν ἀφανίσαι τοσόνδ᾽ ἄχος ὤμοι γᾶς ἐπὶ ξένας θανεῖν ἔχρῃζες ἀλλ᾽ ἔρημος ἔθανες ὧδέ μοι,48
Ἰσμήνη,ὦ τάλαινα τίς ἄρα με πότμος αὖθις ὧδ᾽ * ἐπαμμένει σέ τ᾽ ὦ φίλα τὰς πατρὸς ὧδ᾽ ἐρήμας,18
Χορός,ἀλλ᾽ ἐπεὶ ὀλβίως γ᾽ ἔλυσεν τὸ τέλος ὦ φίλαι βίου λήγετε τοῦδ᾽ ἄχους κακῶν γὰρ δυσάλωτος οὐδείς,17
Ἀντιγόνη,πάλιν φίλα συθῶμεν,3
Ἰσμήνη,ὡς τί ῥέξομεν,3
Ἀντιγόνη,ἵμερος ἔχει με,3
Ἰσμήνη,τίς,1
Ἀντιγόνη,τὰν χθόνιον ἑστίαν ἰδεῖν,4
Ἰσμήνη,τίνος,1
Ἀντιγόνη,πατρός τάλαιν᾽ ἐγώ,3
Ἰσμήνη,θέμις δὲ πῶς τάδ᾽ ἐστί μῶν οὐχ ὁρᾷς,8
Ἀντιγόνη,τί τόδε ἐπέπληξας,3
Ἰσμήνη,καὶ τόδ᾽ ὡς,3
Ἀντιγόνη,τί τόδε μάλ᾽ αὖθις,4
Ἰσμήνη,ἄταφος ἔπιτνε δίχα τε παντός,5
Ἀντιγόνη,ἄγε με καὶ τότ᾽ ἐπενάριξον,5
Ἰσμήνη,αἰαῖ δυστάλαινα ποῦ δῆτ᾽ αὖθις ὧδ᾽ ἔρημος ἄπορος αἰῶνα τλάμον᾽ ἕξω,11
Χορός,φίλαι τρέσητε μηδέν,3
Ἀντιγόνη,ἀλλὰ ποῖ φύγω,3
Χορός,καὶ πάρος ἀπέφυγε,3
Ἀντιγόνη,τί,1
Χορός,τὰ σφῷν τὸ μὴ πίτνειν κακῶς,6
Ἀντιγόνη,φρονῶ,1
Χορός,τί δῆθ᾽ ὅπερ νοεῖς,4
Ἀντιγόνη,ὅπως μολούμεθ᾽ ἐς δόμους οὐκ ἔχω,6
Χορός,μηδέ γε μάτευε,3
Ἀντιγόνη,μόγος ἔχει,2
Χορός,καὶ πάρος ἐπεῖχε,3
Ἀντιγόνη,τοτὲ μὲν ἄπορα τοτὲ δ᾽ ὕπερθεν,6
Χορός,μέγ᾽ ἄρα πέλαγος ἐλάχετόν τι,5
Ἀντιγόνη,ναὶ ναί,2
Χορός,ξύμφημι καὐτός,2
Ἀντιγόνη,αἰαῖ ποῖ μόλωμεν ὦ Ζεῦ ἐλπίδων γὰρ ἐς τίν᾽ ἔτι με δαίμων τανῦν γ᾽ ἐλαύνει,15
Θησεύς,παύετε θρήνων παῖδες ἐν οἷς γὰρ χάρις ἡ χθονία ξύν᾽ ἀπόκειται πενθεῖν οὐ χρή νέμεσις γάρ,16
Ἀντιγόνη,ὦ τέκνον Αἰγέως προσπίτνομέν σοι,5
Θησεύς,τίνος ὦ παῖδες χρείας ἀνύσαι,5
Ἀντιγόνη,τύμβον θέλομεν προσιδεῖν αὐταὶ πατρὸς ἡμετέρου,6
Θησεύς,ἀλλ᾽ οὐ θεμιτόν,3
Ἀντιγόνη,πῶς εἶπας ἄναξ κοίραν᾽ Ἀθηνῶν,5
Θησεύς,ὦ παῖδες ἀπεῖπεν ἐμοὶ κεῖνος μήτε πελάζειν ἐς τούσδε τόπους μήτ᾽ ἐπιφωνεῖν μηδένα θνητῶν θήκην ἱεράν ἣν κεῖνος ἔχει καὶ ταῦτά μ᾽ ἔφη πράσσοντα καλῶς χώραν ἕξειν αἰὲν ἄλυπον ταῦτ᾽ οὖν ἔκλυεν δαίμων ἡμῶν χὠ πάντ᾽ ἀΐων Διὸς Ὅρκος,39
Ἀντιγόνη,ἀλλ᾽ εἰ τάδ᾽ ἔχει κατὰ νοῦν κείνῳ ταῦτ᾽ ἂν ἀπαρκοῖ Θήβας δ᾽ ἡμᾶς τὰς ὠγυγίους πέμψον ἐάν πως διακωλύσωμεν ἰόντα φόνον τοῖσιν ὁμαίμοις,23
Θησεύς,δράσω καὶ τάδε καὶ πάνθ᾽ ὁπόσ᾽ ἂν μέλλω πράσσειν πρόσφορά θ᾽ ὑμῖν καὶ τῷ κατὰ γῆς ὃς νέον ἔρρει πρὸς χάριν οὐ δεῖ μ᾽ ἀποκάμνειν,25
Χορός,ἀλλ᾽ ἀποπαύετε μηδ᾽ ἐπὶ πλείω θρῆνον ἐγείρετε πάντως γὰρ ἔχει τάδε κῦρος,12
